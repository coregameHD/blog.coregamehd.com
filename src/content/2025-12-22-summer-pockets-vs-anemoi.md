---
title: "Summer Pockets vs. Anemoi"
featuredImage: "https://res.cloudinary.com/kagamiweb/image/upload/v1766589880/blog.coregamehd.com/summer-pockets-vs-anemoi.jpg"
publishDate: "2025-12-22"
publish: true
categories: ["Visual Novel"]
slug: "summer-pockets-vs-anemoi"
---

มีคนถามว่าระหว่าง Summer Pockets กับ anemoi ชอบเกมไหนมากกว่ากัน 

ผมยังตอบแน่ชัดไม่ได้เพราะเกม anemoi เวอร์ชั่นเต็มยังไม่วางขาย สิ่งที่บอกได้ในตอนนี้คือผมชอบธีมหลักเรื่อง "สัญญา" ของเกม anemoi มากกว่า "ปิดเทอมฤดูร้อน" ของ Summer Pockets เพราะบางอย่างเอาไว้ทำในช่วงฤดูอื่นหรือปีหน้าก็ได้ ไม่เห็นมีความจำเป็นต้องยึดติดกับช่วงปิดเทอมฤดูร้อนเพียงอย่างเดียวเลยสักนิด

พอคิดอีกที ผมอาจจะเผลอเอากรอบของผู้ใหญ่เข้าไปตัดสิน เนื่องจากตัวผมเองเป็นมนุษย์เงินเดือนเต็มตัว งานหลายอย่างต้องวางแผนล่วงหน้าข้ามปี ทุกอย่างมีกรอบเวลาที่ชัดเจน ต้องประชุมทุกสองสัปดาห์ ติดตามงานทุกเดือน ดังนั้นระยะเวลา 3 เดือนจึงไม่มีอะไรมากไปกว่าการทำรายงานสรุปผลรายไตรมาส

แต่ถ้าย้อนกลับไปสมัยเด็ก ระยะเวลา 3 เดือนมันให้ความรู้สึกยาวนานมาก มีกิจกรรมให้ทำเยอะแยะเต็มไปหมด ได้ทดลองทำอะไรใหม่ๆ ได้เที่ยวเล่นจนหนำใจ ได้เปิดโลกกว้าง ได้ไปสถานที่แปลกๆ ได้กินอาหารอร่อยๆ ที่ไม่เคยกินมาก่อน แม้จะเป็นเวลา 3 เดือนเหมือนกัน แต่ความเป็นไปได้ไม่มีที่สิ้นสุด

ไม่รู้สิ บางทีผมอาจจะเติบโตเกินไปจนหลงลืมอะไรบางอย่างไว้ในฤดูร้อนเหมือนกับพระเอกในเกม Summer Pockets ก็เป็นได้