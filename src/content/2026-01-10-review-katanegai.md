---
title: "รีวิว Katanegai (カタネガイ)"
featuredImage: "https://res.cloudinary.com/kagamiweb/image/upload/v1769453263/blog.coregamehd.com/review-katanegai.jpg"
publishDate: "2026-01-10"
publish: true
categories: ["Visual Novel"]
slug: "review-katanegai"
---

Katanegai เป็นเกมวิชวลโนเวลสั้น 2 ชั่วโมงจบที่วางจำหน่ายในงานคอมิเกะ C107 (วันที่ 31/12/2025) ซึ่งวันต่อมาก็มีแบบ Digital Download ให้เลือกซื้อในราคา 1,100 เยน ผมเลยกดสั่งซื้อทันทีเพราะชอบน้องสาวหัวขาวเป็นทุนเดิมอยู่แล้ว

ผมไม่ได้คาดหวังอะไรมากด้วยความที่เกมนี้เป็นเกมโดจิน Low Price แต่ขนาดไม่ได้คาดหวังก็ยังผิดหวัง เนื่องจากเกมนี้มีข้อบกพร่องมากเกินกว่าที่จะมองข้ามได้

.........

คอนเซปต์หลักของเกมนี้ประกอบด้วย 3 แกนหลัก ได้แก่น้องสาว ปริศนาตำนานเร้นลับ และความรักบริสุทธิ์ แม้ว่าเนื้อเรื่องในเกมมีครบทั้งสามองค์ประกอบ แต่การนำเสนอกลับกระท่อนกระแท่นราวกับขาตั้งกล้องที่ขาทั้งสามข้างบิดเบี้ยวจนใช้งานไม่ได้

1. น้องสาว - นางิ ตัวละครน้องสาวที่มีน่ารักและมีเสน่ห์ ตอนที่เธอทำสีหน้าเหยียดหยามและมองเราเหมือนเป็นเศษขยะนั้นสาแก่ใจอย่างยิ่ง แต่เนื้อเรื่องในเกมไม่มีการนำเสนอนิสัยใจคอของเธอมากเท่าที่ควร ถ้ามีฉากพูดคุยเล่นชีวิตประจำวันมากกว่านี้ก็คงจะดี

2. ปริศนาตำนานเร้นลับ - เนื้อเรื่องดำเนินในเมืองชนบทที่มีศาลเจ้า มีการขอพรกับเทพเจ้า มีตำนานเล่าขานที่ทำความเข้าใจได้ง่าย แต่วิธีการแก้ไขปริศนาในเรื่องนั้นกลับเป็นรูปแบบพ่อพระมาโปรดที่ทุกอย่างสามารถคลี่คลายได้ง่ายเกินไปจนน่าเบื่อ ไม่มีอะไรให้ชวนติดตาม

3. ความรักบริสุทธิ์ - การนำเสนอเกี่ยวกับความรักถือว่าฝืนเกินไป เกมพยายามบอก (tell) ว่าตัวละครรักกัน แทนที่จะแสดง (show) ว่าทำไมตัวละครถึงรักกัน อีกทั้งเลือกใช้วิธีที่ไม่ค่อยดีเท่าไหร่อย่างเช่นให้ตัวละครพูดสรุปเหตุการณ์แบบรวบรัด แทนที่จะพิสูจน์ให้ผู้เล่นเห็นและคิดตาม สิ่งที่ทำได้ดีกลับกลายเป็นฉาก H ถ้าบอกว่าการทำเรื่องลามกคือการแสดงความรักก็พอได้อยู่มั้ง

.........

กล่าวโดยสรุป เกมนี้มีตัวละครที่โดดเด่นชวนให้ติดตามตั้งแต่แรกเห็น อีกทั้งเพลงประกอบที่ยอดเยี่ยม แต่การนำเสนอเนื้อเรื่องกลับราบเรียบและไม่มีอะไรน่าจดจำ เปรียบเสมือนเชฟที่ได้รับวัตถุดิบคุณภาพดีแต่ปรุงอาหารไม่เก่ง ถ้าผู้พัฒนาเกมเพิ่มเนื้อเรื่อง Extra Story บอกเล่าเรื่องราวเพิ่มเติมที่ไม่ได้เล่าในเนื้อเรื่องหลักก็น่าจะแก้ปัญหาในส่วนนี้ได้