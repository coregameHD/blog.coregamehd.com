---
title: "ไม่มีใครแนะนำตัวว่าเป็นนักพัฒนาซอฟต์แวร์"
featuredImage: "https://res.cloudinary.com/kagamiweb/image/upload/v1766589499/blog.coregamehd.com/software-dev-title.jpg"
publishDate: "2025-12-03"
publish: true
categories: ["General"]
slug: "software-dev-title"
---

วันก่อนเห็นข่าวคนบ้าลักลอบเข้าไปในบ้าน พอถูกจับได้ก็โวยวายว่าตัวเองเป็นนักพัฒนาซอฟต์แวร์แล้วก็พูดมั่วซั่วไปทั่ว จนเจ้าของบ้านตัวจริงโทรแจ้งตำรวจให้เอาตัวออกไป

เรื่องบุกรุกบ้านคนอื่นปล่อยให้เป็นไปตามกระบวนการทางกฎหมาย แต่เรื่องที่ผมประหลาดใจมากสุดคือผมยังไม่เคยเห็นใครแนะนำตัวเองว่าทำอาชีพเป็นนักพัฒนาซอฟต์แวร์เต็มยศแบบนี้เลย

อย่างตัวผมเองมักจะแนะนำคนทั่วไปว่าทำงานเป็นโปรแกรมเมอร์เพราะทุกคนเข้าใจตรงกัน ถ้าคุยกับเพื่อนร่วมวงการก็จะอธิบายเพิ่มว่าเป็น Backend Web Developer เมื่อก่อนเขียนภาษา PHP ปัจจุบันใช้ Node.js เป็นหลัก

ถ้าคุยกับคนในบริษัทก็จะเรียกสั้นๆ ว่าเดฟ (dev) หรือไม่ก็เรียกตามตำแหน่ง เช่น Team Lead, PJM หรืออะไรก็ว่าไป แต่ส่วนมากเรียกตามชื่อโปรเจคที่รับผิดชอบอยู่ เช่น ทีม{ชื่อผลิตภัณฑ์} เป็นต้น