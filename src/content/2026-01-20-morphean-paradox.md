---
title: "รีวิว The NOexistenceN of Morphean Paradox : The Forest of Silver Shallots"
featuredImage: "https://res.cloudinary.com/kagamiweb/image/upload/v1769453597/blog.coregamehd.com/morphean-paradox.jpg"
publishDate: "2026-01-20"
publish: true
categories: ["Visual Novel"]
slug: "morphean-paradox"
---

ผมลองให้ คุณจะได้ไม่ต้องลอง The NOexistenceN of Morphean Paradox : The Forest of Silver Shallots (เวอร์ชั่น Early Access - 19/01/2026) 

ถ้าให้สรุปแบบฟันธง ผมยังไม่แนะนำให้ซื้อตอนนี้ รออีกสัก 6 เดือนก็ยังไม่สาย ประสบการณ์ในการเล่นน่าจะดีกว่านี้

————————————
## 10 เรื่องที่ต้องรู้ก่อนเล่น:

1. The NOexistenceN of Morphean Paradox : The Forest of Silver Shallots โปรโมทว่าเป็นเกมแนว RPG แต่แท้จริงแล้วเป็น Visual Novel ที่มีองค์ประกอบของ RPG ดังนั้นผู้เล่นต้องอ่านข้อความเยอะพอสมควร ตัวละครพูดไม่หยุดเลย

2. เกมรองรับภาษาอังกฤษ แต่มีข้อความภาษาจีนที่ติดมาด้วย ยังแปลไม่ครบในบางจุด อีกทั้งมีข้อความ Debug ระบบโผล่มาให้ผู้เล่นเห็นด้วย

3. 莉莉丝会说中文。 ลิลิธพูดภาษาจีน ฟังไม่ออกแต่น่ารักเหมือนกัน ถ้าอยากฟังเสียงพากย์ภาษาญี่ปุ่นก็ต้องรออีกสักพักใหญ่ๆ 

4. ตัวละครในเกมภาคแรกมาครบหมด แถมยังมีตัวละครใหม่เพิ่มเข้ามาเพียบ หลายคนมีเสียงพากษ์แล้ว

5. เนื้อเรื่องต่อจากเกมภาคแรก The NOexistenceN of you AND me โดยตรง แต่สามารถเล่นเกมนี้ได้เลย ไม่ต้องเล่นเกมแรกสุดก็เข้าใจเนื้อเรื่อง เพราะว่าเนื้อเรื่องมันไม่มีอยู่จริง

6. ระบบการเล่นประกอบด้วยค่าพลัง 6 Stats ซึ่งทุกการตัดสินใจของเรามีผลทำให้ค่า Stats ต่างๆ เพิ่มขึ้นหรือลดลง อีกทั้งบางการกระทำใช้วิธีสุ่มตัวเลข (RNG ล้วนๆ) ถ้าค่า Stats สูงก็จะเพิ่มโอกาสให้ Success ผลลัพธ์เป็นไปตามที่ต้องการได้

7. ระบบการต่อสู้เป็นแบบ Turn Based หนึ่งตัวละครมี 4 สกิล ซึ่งมีทั้งสกิลโจมตี ป้องกัน บัพ ดีบัพ ทำให้ศัตรูติดพิษหรืออะไรก็ว่าไป แต่ผมคิดว่า UX ยังไม่ค่อยดี เข้าใจยาก น่าจะต้องปรับหน้าจอใหม่ให้ใช้งานง่ายกว่านี้

8. กว่าจะเข้าหน้าสมาพันธ์ (Guild) ใช้เวลาเล่นเกือบ 3 ชั่วโมง ผู้เล่นหลายคนรวมถึงผมคิดว่านานไปหน่อย ในอนาคตอาจมีการปรับลำดับเนื้อเรื่องใหม่

9. เกมไม่มีปุ่ม Save (อัพเดต: มีปุ่มแต่เอาไปแอบไว้ ผมหาไม่เจอเอง) แต่ใช้ระบบ Autosave ซึ่งไม่มี indicator อะไรบอกผู้เล่นเลย ควรปรับปรุง UI/UX โดยด่วน 

10. โลกนี้อาจเต็มไปด้วยการหลอกลวง แต่ลิลิธมีอยู่จริง