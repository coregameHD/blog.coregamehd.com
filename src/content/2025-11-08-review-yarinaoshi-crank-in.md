---
title: "รีวิว Yarinaoshi Crank-In"
featuredImage: "https://res.cloudinary.com/kagamiweb/image/upload/v1763221643/blog.coregamehd.com/review-yarinaoshi-crank-in.jpg"
publishDate: "2025-11-08"
publish: true
categories: ["Visual Novel"]
slug: "review-yarinaoshi-crank-in"
---

┌───────────┐
"สิ่งที่นายใฝ่ฝันไว้ ฉันคนนี้นี่แหละที่จะทำให้มันกลายเป็นความจริง"
└───────────┘

Yarinaoshi Crank-In (やりなおしクランクイン) เป็นเกมวิชวลโนเวลสั้นๆ ที่บอกเล่าถึงหนุ่มวัยกลางคนอายุสามสิบปี เขาถูกขนานนามว่าเทพเจ้าผู้สรรสร้างโลกที่สามารถแต่งนิยายได้ในเวลาไม่กี่วัน แต่แท้จริงแล้วเป็นแค่ฮิคิโคโมริที่หมกตัวอยู่แต่ในห้อง จนกระทั่งวันหนึ่งพระเอกได้ย้อนกลับไปเป็นเด็กนักเรียนและได้เข้าร่วมชมรมภาพยนตร์ ซึ่งหลังจากนั้นชีวิตของเขาก็เปลี่ยนไปจากเดิมอย่างสิ้นเชิง

ในภาพรวมเกมนี้พัฒนาจากเกมก่อนหน้าอย่างก้าวกระโดด สิ่งที่โดดเด่นอย่างชัดเจนคืองานภาพของอาจารย์ U35 (อุมิโกะ) ที่ดึงเสน่ห์ของตัวละครได้อย่างยอดเยี่ยม ในส่วนของเนื้อเรื่องก็มีประเด็นที่เป็นแก่นสารชัดเจนตรงตามคอนเซปต์ บทสนทนาระหว่างตัวละครมีความลื่นไหลเป็นธรรมชาติ สนุกพอสมควร

อย่างไรก็ตาม ด้วยข้อจำกัดของค่าย CloverGAME ที่เป็นค่ายเกม low price ต้นทุนต่ำ ผู้เขียนบทเลือกใช้เทคนิคการเร่งเร้าอารมณ์อย่างรวดเร็วจนทำให้เกมนี้มีความเป็นเมโลดราม่า (melodrama) อย่างชัดเจน 

บอกตามตรงว่าผมไม่ค่อยชอบเท่าไหร่ เพราะเหมือนผู้เขียนพยายามตะโกนว่าคุณผู้อ่านทั้งหลาย! ตรงนี้เป็นฉากที่ลึกซึ้งกินใจนะ ช่วยซาบซึ้งหน่อยเถอะ!!! แทนที่จะปล่อยให้ผู้อ่านซึมซับบทบรรยายและฉากที่อยู่ตรงหน้า ถ้าปรับลดองค์ประกอบแบบนี้แล้วเพิ่มการปูเนื้อเรื่องเกี่ยวกับพื้นเพของตัวละครให้ชัดเจนกว่านี้ สามารถทำเป็นเกม full price ขายได้เลย