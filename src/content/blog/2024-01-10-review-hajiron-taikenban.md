---
title: "รีวิว Hajimeru Sekai no Risouron ไทเค็นบัง"
featuredImage: "https://res.cloudinary.com/kagamiweb/image/upload/v1746283875/blog.coregamehd.com/review-hajiron-taikenban.jpg"
publishDate: "2024-01-09"
publish: True
categories: ["Visual Novel"]
slug: "review-hajiron-taikenban"
---


Hajiron เป็นเกม Full Price ใหม่ล่าสุดจากทาง Whirlpool เนื้อเรื่องกล่าวถึงโลกสมมุติแห่งหนึ่งที่มีภัยคุกคาม พระเจ้าจึงเชื้อเชิญผู้คนจากต่างโลกหลายสถานที่ ให้มารวมกันที่โลกแห่งนี้ โดยทุกคนจะได้รับพลังพิเศษแตกต่างกัน

พลังพิเศษของพระเอกคือ "เดาท์ (Doubt)" สามารถล่วงรู้ได้ว่าใครกำลังพูดโกหก ซึ่งเกมนี้มี mechanic พิเศษที่บ่งบอกและสื่อสารกลับมาหาผู้เล่นด้วย ถ้าใครไม่เคยเห็นระบบนี้มาก่อนน่าจะตกตะลึงและทึ่งอย่างมาก (แต่บังเอิญผมเคยเห็นมาแล้ว เลยรู้สึกเฉยๆ)

จุดเด่นของเกมนี้คือตัวละครมีเสน่ห์และมีเอกลักษณ์สูงมาก คาแรคเตอร์โดดเด่นกว่ามาตรฐาน นักพากย์ระดับท็อป แต่ข้อเสียคือเนื้อเรื่องในช่วงแรกค่อนข้างเอื่อยเฉื่อย เกมพยายามโชว์เสน่ห์ของตัวละครแต่ละคนแต่ดูเหมือนว่าจะฝืนมากไปหน่อย ถ้าใครนึกไม่ออกให้ลองนึกถึงคอมมอนรูทของค่าย Hooksoft แต่แย่กว่า

ในภาพรวม จากขอบเขตของไทเค็นบังยังตอบไม่ได้ว่าเป็นเกมที่ดีหรือไม่ เกมพยายามเกริ่นนำว่าพระเอกบังเอิญรู้ถึงปมปัญหาในใจของนางเอก แต่ยังไม่บอกว่ามันคืออะไร บางทีอาจจะมีเซอร์ไพรซ์ที่คาดไม่ถึงในตอนท้ายของเกมเวอร์ชั่นเต็มก็เป็นได้
