---
title: "รีวิว Imouto to Kanojo - Sorezore no Sentaku (ไทเค็นบัง)"
featuredImage: "https://res.cloudinary.com/kagamiweb/image/upload/v1746283871/blog.coregamehd.com/imouto-to-kanojo-taikenban.jpg"
publishDate: "2023-12-07"
publish: True
categories: ["Visual Novel"]
slug: "imouto-to-kanojo-taikenban"
---

พระเอก (พี่ชาย) ใช้ชีวิตและปฏิบัติตัวต่อน้องสาวในฐานะพี่ชายที่แสนดี พลางข่มระงับความหลงใหลคลั่งไคล้น้องสาวไว้ในใจเรื่อยมา จนกระทั่งวันหนึ่งพระเอกได้พบกับผู้หญิงที่หน้าตาเหมือนน้องสาวเป๊ะๆ ไม่มีผิด หลังจากนั้นก็มีเรื่องวุ่นๆ ตามมาและเปลี่ยนชีวิตพระเอกไปอย่างสิ้นเชิง

จากขอบเขตของไทเค็นบังยังคาดเดาไม่ถูกว่าเนื้อเรื่องจะออกไปในทิศทางไหน แต่สิ่งที่สัมผัสได้คือดราม่าแน่นอน (ถ้าพูดให้ถูกคือ melodrama) บรรยากาศในเกมอึมครึมและหม่นหมองตลอดเวลา ไม่ใช่เกมที่เล่นเพลินๆ สนุกๆ

สิ่งที่ชอบเกี่ยวกับเกมนี้คือบทบรรยายความคิดพระเอก พระเอกยังมีความอดกลั้นยับยั้งชั่งใจ แต่อีกด้านหนึ่งก็มีความหลงใหลคลั่งไคล้น้องสาวเต็มพิกัดสูงกว่าคนทั่วไป จนก่อกำเนิดเป็นความคิดที่บิดเบี้ยว ซึ่งพระเอกก็ตระหนักรู้ว่าตัวเอง "ไม่ปกติ" แต่ก็พยายามต่อสู้ปะทะกับความไม่ปกตินั้นเพื่อให้ใช้ชีวิตในสังคมต่อไปได้
