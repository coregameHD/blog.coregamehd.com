---
title: "รีวิว Ao no Kanata no Four Rhythm - EXTRA2 (sprite)"
featuredImage: "https://res.cloudinary.com/kagamiweb/image/upload/v1746804815/blog.coregamehd.com/aokana-extra2-review.jpg"
publishDate: "2022-05-30"
publish: True
categories: ["Visual Novel"]
slug: "aokana-extra2-review"
---


ในที่สุดก็เล่น Ao no Kanata no Four Rhythm - EXTRA2 จบแล้ว เป็นเกมแรกในรอบ 4–5 ปีที่ผมกล้าให้คะแนนเต็ม 10/10 (ปกติไม่ได้แจกคะแนนง่ายๆ) ประทับใจสุดๆ ไม่สิ ถ้าให้เกิน 10 คะแนนได้อยากให้สัก 12 คะแนนเลย

เกมนี้ทำได้ดีในทุกๆ ด้าน ทั้งเนื้อเรื่อง ภาพ วีดีโอ เพลง เอนจิ้นเกม ฉากH ถ่ายทอดออกมาได้สมบูรณ์แบบอย่างเกินความคาดหมาย สมกับที่รอคอยมานาน

- เนื้อเรื่องมีแก่นสาร รักษาสารัตถะของเรื่องไว้ได้ครบถ้วน ไม่หลุดกรอบและไม่ออกนอกประเด็น
- บทบรรยายความคิดและอารมณ์ของตัวละคร (心理描写/心情描写) พรรณนาได้ดีเยี่ยม แสดงให้เห็นถึงความเป็นมนุษย์ บางครั้งความสับสน ว้าวุ่นใจ ลังเล ท้อใจ และเสียใจก็อยู่เหนืออิทธิพลของหลักตรรกะและเหตุผล
- บทบรรยายการแข่งขัน FC มีความสมจริง อธิบายหลักการ ที่มาที่ไป รวมทั้งเข้าใจง่าย นึกภาพตามได้แม้จะไม่ใช่ภาพเคลื่อนไหวแบบอนิเมะ
- ความยาวของเนื้อเรื่องเหมาะสม รวบรัด กระชับ ไม่ยืดเยื้อ มีแต่เนื้อไม่มีน้ำ
- ลักษณะนิสัยของตัวละครมีความสมจริง ไม่หลุดจากคาแรคเตอร์ที่วางไว้
- ตัวละครอื่นๆ นอกจากคู่พระเอกนางเอกมีบทบาทและเป็นส่วนหนึ่งของเนื้อเรื่อง ไม่ใช่หายไปเลย
- ภาพ sprite และ CG มีความไดนามิก เปลี่ยนภาพตามอารมณ์และคำพูดของตัวละครตลอดเวลา
- เพลงประกอบเร้าอารมณ์ เข้ากับบรรยากาศและ pace ของเนื้อเรื่อง
- การ transition เข้าฉาก H ทำได้เป็นธรรมชาติ ไม่ฝืนและไม่บีบบังคับเกินไป
- เอนจิ้นเกมปรับแต่งได้มากพอสมควร ฟอนต์ขนาดเหมาะสม อ่านง่าย ที่สำคัญคือรองรับความละเอียด 4K

โดยปกติเกมเอโรเกะมักจะขาดองค์ประกอบบางอย่างไปบ้าง แต่เกมนี้ทำได้ครบทั้ง 6 มิติ ถ้าเป็นสาวกซีรีส์ Aokana ไม่มีเหตุผลอะไรที่จะไม่เล่นเกมนี้
