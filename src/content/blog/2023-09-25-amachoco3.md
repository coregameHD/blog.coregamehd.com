---
title: "Amairo Chocolata 3"
featuredImage: "https://res.cloudinary.com/kagamiweb/image/upload/v1746283870/blog.coregamehd.com/amachoco3.jpg"
publishDate: "2023-09-24"
publish: True
categories: ["Visual Novel"]
slug: "amachoco3"
---


Amairo Chocolata (Cabbage Soft) เป็นเกมแนวร้านคาเฟ่+หูสัตว์ที่ดูผิวเผินเหมือน cute girls doing cute things ทั่วไป แต่แท้จริงแล้วกลับซ่อนเนื้อเรื่องที่น่าสนใจได้อย่างแยบยล

หากพิจารณาตามพล็อตเรื่องหลัก เกมนี้ควรจบบริบูรณ์ตั้งแต่ภาค 2 แล้ว แต่เรื่องน่าประหลาดใจคือนักเขียนบทยังอุตส่าห์พยายามต่อยอดเนื้อเรื่องเพิ่มมาจนถึงภาค 3 ได้

ในภาค 3 นี้ เนื้อเรื่องแบ่งออกเป็นสองส่วน ส่วนแรกพูดถึงมิตสึกิ กระต่ายหัวเหลืองที่น่ารักและตลก พอโดนปรามาสว่าทำตัวเหมือนเด็ก เธอก็หยิบใบขับขี่รถยนต์ให้ดูพร้อมกับประกาศด้วยความภาคภูมิว่าฉันไม่ใช่เด็กแล้วนะ

อีกส่วนหนึ่งพูดถึงตัวละครใหม่ โคฮานะ เทพเจ้าสาวหมาป่าที่ถูกผนึกอยู่ในก้อนหินเมื่อสี่ร้อยปีก่อน พระเอกบังเอิญมีพลังถอนคำสาปได้แต่ยังไม่สมบูรณ์ร้อยเปอร์เซ็นต์ ถ้าโคฮานะออกห่างจากพระเอกเมื่อไหร่ เธอจะกลับร่างกลายเป็นก้อนหินอีกครั้ง

ในฐานะที่ติดตามเกมซีรีส์นี้ตั้งแต่ภาคแรก ยังไงก็ซื้อแน่นอน วาร์ปข้ามเวลาไปเดือนพฤศจิกายนเลยได้มั้ย ไม่อยากรอแล้ว
