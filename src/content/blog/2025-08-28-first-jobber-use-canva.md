---
title: "เด็กรุ่นใหม่ใช้ Canva ส่วนคนแก่ใช้ Powerpoint"
featuredImage: "https://res.cloudinary.com/kagamiweb/image/upload/v1756454909/blog.coregamehd.com/first-jobber-use-canva.jpg"
publishDate: "2025-08-28"
publish: true
categories: ["General"]
slug: "first-jobber-use-canva"
---

วันก่อนชาว X (Twitter) พูดคุยกันว่าเด็กรุ่นใหม่ใช้ Canva ทำสไลด์พรีเซนเทชั่นส่งอาจารย์มาตลอด พอเรียนจบแล้วเข้ามาทำงานในบริษัทก็พบปัญหาว่าใช้โปรแกรม Powerpoint ไม่เป็น

ในฐานะคนที่เคยจุดประเด็นเรื่อง Powerpoint คือโปรแกรมคนแก่ตั้งแต่ปีก่อน (แบบไม่ได้ตั้งใจ) ขอยืนยันว่าจริงทุกประการ แถมยังมีแนวโน้มเพิ่มขึ้นด้วย

.........

สมัยก่อนผมก็ใช้แต่ Powerpoint เป็นหลัก พอได้รู้จักกับ Canva ก็พบว่ามันสะดวกจริงๆ โดยเฉพาะอย่างยิ่งถ้าทำสไลด์ในอุปกรณ์อย่างอื่นที่ไม่ใช่คอมพิวเตอร์ สะดวกสุดๆ ชนิดที่ว่าลืม Powerpoint ไปเลย

แต่ถ้าเอา Canva มาทำงานจริงๆ จังๆ มีปัญหาแน่นอน อย่างน้อยก็บริษัทที่ผมทำงานอยู่ สาเหตุคือข้อมูลหลายอย่างเป็นความลับ บริษัทมักจะไม่ไว้ใจบริการภายนอกอย่าง Canva ที่ไม่สามารถควบคุมได้ ในขณะที่ Powerpoint มากับชุด Office ที่บริษัทเช่ารายปีอยู่แล้ว ผู้ดูแลระบบสามารถควบคุมได้หมด

เวลาทำงานจริงถ้าเป็นงานแบบ Internal อยากใช้อะไรก็ใช้ไป จะเขียนข้อความบนไวท์บอร์ดโดยไม่ต้องทำสไลด์ก็ได้ แต่ถ้าเป็นงานแบบ External ที่เอาไปนำเสนอลูกค้าหรือคนนอก บริษัทจะบังคับให้ใช้ Template Powerpoint ที่เตรียมไว้แล้ว ต้องใช้ฟอนต์ สี และกราฟิกตามที่กำหนดเท่านั้น ห้ามแต่งสไลด์เอง

ในอนาคต Canva อาจจะมาแทนที่ Powerpoint อย่างสมบูรณ์แบบก็ได้ แต่ผมไม่คิดว่าเหตุการณ์แบบนั้นจะเกิดขึ้นภายใน 3-4 ปีนี้ ดังนั้นเด็กรุ่นใหม่ควรเรียนรู้วิธีใช้งาน Powerpoint ไว้ด้วย ไม่ยากหรอก แปปเดียวก็ทำเป็น