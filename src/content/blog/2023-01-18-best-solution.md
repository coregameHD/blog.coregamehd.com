---
title: "วิธีที่ดีที่สุด"
featuredImage: "https://res.cloudinary.com/kagamiweb/image/upload/v1746286292/blog.coregamehd.com/best-solution.jpg"
publishDate: "2023-01-18"
publish: True
categories: ["General"]
slug: "best-solution"
---


เคยอ่านเรื่องทำนองนี้ใน Forward Mail ตั้งแต่ 10 กว่าปีที่แล้ว ไม่นึกว่าจะเอามาใส่ในเกมด้วย

---

สมมุติว่าขณะนี้ฝนตกหนักมาก คุณกำลังขับรถยนต์สองที่นั่งอยู่ คุณขับรถผ่านป้ายจอดรถ ที่นั่นมีคนสามคนยืนรออยู่

- คนที่หนึ่ง เป็นคนที่ไม่เคยรู้จักหรือเห็นหน้ามาก่อน เขาคนนั้นปวดท้องอย่างรุนแรง ถ้าไม่รีบก็คงทรมานน่าดู
- คนที่สอง เป็นเพื่อนสนิทของคุณ วันหยุดสุดสัปดาห์มักจะตะลอนเที่ยวด้วยกันกับคุณเป็นประจำ
- คนที่สาม เป็นคนที่คุณแอบชอบและมีใจให้ ต่อให้ยังไม่ได้คบเป็นแฟนแต่ก็เป็นคนที่คุณอยากสานสัมพันธ์ด้วย

คุณจะแก้ปัญหานี้ด้วยวิธีที่ดีที่สุดอย่างไร อย่าลืมว่ารถคันนี้นั่งได้แค่สองคนเท่านั้น

1. ช่วยคนเจ็บก่อน
2. ขับรถไปด้วยกันกับเพื่อน
3. ไปส่งคนที่แอบชอบ

---


อย่างนี้นี่เอง "คำตอบ" ของนายคือ ______ สินะ

เอาล่ะ จะเฉลยให้ฟัง ที่จริงแล้วโจทย์ปัญหานี้มีวิธีที่ทำให้ทุกคนมีความสุขอยู่

มอบกุญแจรถให้  "เพื่อน" ขับรถพา "คนเจ็บ" ไปส่งโรงพยาบาลที่อยู่ใกล้ที่สุด ส่วนคุณก็ยืนรออยู่ที่ป้ายจอดรถกับ "คนที่แอบชอบ"

ในชีวิตประจำวัน มีปัญหามากมายที่บีบบังคับให้ตัดสินหรือเลือกเพียงแค่สิ่งใดสิ่งหนึ่งเท่านั้น บางครั้ง ถ้าลองมองต่างมุมก็อาจจะค้นพบวิธีอื่นที่ดีกว่าแฝงอยู่ด้วย
