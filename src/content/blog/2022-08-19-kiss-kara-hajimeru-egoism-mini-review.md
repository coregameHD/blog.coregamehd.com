---
title: "มินิรีวิว Kiss kara Hajimeru Egoism (Satsuki)"
featuredImage: "https://res.cloudinary.com/kagamiweb/image/upload/v1746804820/blog.coregamehd.com/kiss-kara-hajimeru-egoism-mini-review.jpg"
publishDate: "2022-08-19"
publish: True
categories: ["Visual Novel"]
slug: "kiss-kara-hajimeru-egoism-mini-review"
---


บอกเล่าความรู้สึกหลังเล่นไทเค็นบังเกม Kiss kara Hajimeru Egoism (キスからはじめるエゴイズム)

Kiss kara Hajimeru Egoism เป็นเกมเปิดตัวแรกสุดของ Satsuki ซึ่งเป็นแบรนด์ลูกของ Smile (อ่านว่า สุมิเระ)

เนื้อเรื่องเกี่ยวกับหุ่นยนต์เซ็กซ์ซะรอยด์ (sexaroid) ที่มีสัมปชัญญะ โดยเจ้าตัวเริ่มตั้งคำถามว่าสิ่งนี้คืออัตตา/ความเป็นตัวตน (ego) หรือความบกพร่อง (bug) กันแน่

หลังเล่นจบ ความคิดแรกที่แวบมาในหัวคือ "ไม่น่าเลย" อยู่ดีไม่ว่าดี หาเรื่องเสียเงินอีกแล้ว มีแนวโน้มสูงมากที่ 3,080 เยนจะปลิวออกจากกระเป๋าสตางค์

นอกจากเพลง OP ที่ดีเกินมาตรฐานเกมราคา low price สิ่งที่ชอบเป็นพิเศษคือนางเอกด่าพระเอกตลอดทั้งเกม

ใช่แล้ว ฟังไม่ผิด ตลอดทั้งเกมจริงๆ กระพริบตาหนึ่งครั้งด่าพระเอกหนึ่งคำ แม้กระทั่งฉาก H คุณเธอก็ยังเถียงคำไม่ตกฟาก บ่นพระเอกไม่ยั้ง เป็นฉาก H ที่ฮามากๆ 

ถึงจะบอกว่ามีแต่คำด่าตลอดทั้งเกมแต่ก็ไม่รู้สึกรำคาญเลยแม้แต่น้อย ในทางกลับกัน ยิ่งโดนด่ายิ่งฟิน เริ่มรู้สึกว่าตัวเองเป็น M อ่อนๆ ก็ตอนเล่นเกมนี้แหละ
