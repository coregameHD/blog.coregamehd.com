---
title: "ทำเพจเฟซบุ๊กได้เงินเท่าไหร่"
featuredImage: "https://res.cloudinary.com/kagamiweb/image/upload/v1756455050/blog.coregamehd.com/facebook-monetization-program.jpg"
publishDate: "2025-08-29"
publish: true
categories: ["General"]
slug: "facebook-monetization-program"
---

มีคนถามว่าทำเพจเฟซบุ๊กได้เงินเท่าไหร่ อันที่จริงข้อมูลนี้เป็นความลับ โดยปกติแล้วไม่ค่อยมีใครประกาศโจ่งแจ้ง แต่จะบอกให้ก็ได้

ถ้าเป็นเพจ [Kagami Visual Novel](https://www.facebook.com/kagamivisualnovel) และ [Kagami Nihongo](https://www.facebook.com/kagaminihongo) รายได้อยู่ที่ 0.6 บาท ต่อ 1,000 View โดยประมาณ

ตัวเลขนี้ยังไม่ถูกต้องสักทีเดียว เพราะบางโพสต์มียอด View น้อยกว่าแต่ดันได้เงินมากกว่าซะงั้น แสดงว่าต้องมี Key Metrics อย่างอื่นนอกเหนือจาก View เข้ามาคำนวณเงินด้วย แต่โดยเฉลี่ยแล้วเป็นไปตามนั้น (มีคนเห็นโพสต์ 1,000 ครั้ง ได้เงิน 0.6 บาท)

บางคนอาจสงสัยว่า 1,000 View มันยากแค่ไหน บอกใบ้ให้ว่าเฟซบุ๊กแอคเคาท์ส่วนตัวของผม (ที่ยังไม่ผ่านเกณฑ์เข้าร่วมโครงการสร้างรายได้) ที่ทุกท่านกำลังอ่านโพสต์อยู่ขณะนี้ ได้ 50,000 Views ต่อเดือนโดยเฉลี่ย ดังนั้นเพจผมต้องได้มากกว่านี้หลายเท่าตัว