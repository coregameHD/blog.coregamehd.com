---
title: "เขียนบทเกมวิชวลโนเวลอย่างไรให้ผู้อ่านรู้สึกตลก"
featuredImage: "https://res.cloudinary.com/kagamiweb/image/upload/v1746286296/blog.coregamehd.com/humor-in-novel.jpg"
publishDate: "2023-06-18"
publish: True
categories: ["Visual Novel"]
slug: "humor-in-novel"
---


หลายท่านอาจจะเขียนบทเกมวิชวลโนเวลหรือแต่งนิยายแล้วสงสัยว่าต้องทำอย่างไรให้ผู้อ่านรู้สึกตลกและสนุก เคล็ดลับคือต้องเข้าใจก่อนว่าทำไมคนเราถึงหัวเราะกับเรื่องตลก

โดยธรรมชาติ เราทุกคนหัวเราะเมื่อเห็น **"ความไม่สมบูรณ์แบบของมนุษย์"**

คนเราหัวเราะเมื่อตัวละครทำบางสิ่งบางอย่างที่ผิดแผกไปจาก **"ปกติวิสัย"** กล่าวคือหัวเราะเมื่อตัวละครทำสิ่งที่โง่เขลา ผิดพลาด เต็มไปด้วยข้อบกพร่อง เผยให้เห็นถึงความอ่อนแอ หรือกระทำสิ่งที่ผิดจากความคาดหมายจนน่าตลกขบขันไปเสียทุกอย่าง

เงื่อนไขสำคัญคือนักเขียนต้องทำให้ผู้อ่านเชื่อให้ได้ว่าข้อบกพร่องหรือสถานการณ์พลิกผันเหนือความคาดหมายนั้นเป็น **"นิสัยโดยเนื้อแท้"** และ **"ความจริงใจ"** ที่ไม่ได้เกิดขึ้นจากความเสแสร้ง แกล้งทำ หรือจงใจทำ

อีกทั้งข้อบกพร่องในที่นี้ไม่ได้หมายถึงความพิการ และต้องไม่ใช่เรื่องที่นำมาสู่ความบาดเจ็บหรือความเดือดร้อนของตัวละคร มิฉะนั้นผู้อ่านจะรู้สึกตึงเครียดหรือเจ็บปวดแทน
