---
title: "คะแนนสอบ TOEIC (ปี 2020)"
featuredImage: "https://res.cloudinary.com/kagamiweb/image/upload/v1746804799/blog.coregamehd.com/toeic-score-2020.jpg"
publishDate: "2020-02-18"
publish: True
categories: ["Language"]
slug: "toeic-score-2020"
---


หลังจากที่สอบ TOEIC ไปเมื่อไม่กี่วันก่อน วันนี้ทางศูนย์ฯแจ้งให้ไปรับใบคะแนน รวดเร็วทันใจ ไม่เหมือนข้อสอบอย่างอื่นที่รอผลสอบเป็นเดือน

คะแนนสอบที่ผมทำได้คือ
Listening: 440/495
Reading: 445/495
รวม: 885/990

ผมตั้งเป้าไว้ที่ 800+ คะแนน ดังนั้นถือว่าเกินเป้าหมายไปเยอะพอสมควร ผมพอใจแล้ว

ตอนนี้พอจะจับแนวทางและรูปแบบของข้อสอบได้แล้ว ถ้าให้ผมไปสอบอีกรอบ ผมเชื่อว่าน่าจะได้คะแนนเพิ่มเป็น 920–950 (คงไม่ได้เต็ม 990 เพราะใช้เซ้นส์อย่างเดียว ยังไม่แม่น Grammar)

---

หนังสือที่ผมใช้อ่านสำหรับเตรียมตัวสอบ มีอยู่ 2 เล่ม

1. สรุปหลักไวยากรณ์อังกฤษ 2 (Chartbook 2: Understanding and Using English Grammar) ของสำนักพิมพ์ Pearson (หน้าปกสีขาว-น้ำเงิน)

โดยส่วนตัวแล้ว ผมเป็นคนที่จำหลักไวยากรณ์ภาษาอังกฤษไม่ได้ ถ้าถามเรื่อง tense ต่างๆ ผมรู้ว่าคำตอบคืออะไร แต่ไม่สามารถอธิบายได้ว่าทำไม เพราะผมอาศัยเซ้นส์หรือความเคยชินเป็นหลัก

หนังสือเล่มนี้เป็นหนังสือสรุปหลัก Grammar แบบรวบรัด ผมใช้เพื่อทบทวนเนื้อหาบางจุดหรือบางหัวข้อที่อาจตกหล่นไป ข้อดีคือมีเนื้อหาเกือบครบทุกหัวข้อ แต่มีข้อเสียคืออาจจะไม่เหมาะสำหรับมือใหม่หรือคนที่ไม่มีพื้นฐาน เพราะอธิบายไม่ละเอียดและไม่มีแบบฝึกหัด

2. Barron's Essential Words for the TOEIC

หนังสือเล่มนี้มาพร้อมกับซีดีสองแผ่น โดยในเล่มจะแบ่งออกเป็นหลายบท ในแต่ละบทจะมีคำศัพท์ คำอธิบาย พร้อมทั้งข้อสอบฟังและอ่าน

โดยส่วนตัวไม่แนะนำเล่มนี้ แบบทดสอบในเล่มง่ายเกินไป ซื้อเล่มอื่นดีกว่า
