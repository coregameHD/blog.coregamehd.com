---
title: "幽霊文字 อักษรคันจิปลอมที่ไม่มีอยู่จริง"
featuredImage: "https://res.cloudinary.com/kagamiweb/image/upload/v1746283870/blog.coregamehd.com/yuurei-moji.jpg"
publishDate: "2023-10-30"
publish: True
categories: ["Language"]
slug: "yuurei-moji"
---


幽霊文字 (ゆうれいもじ; Ghost characters) หมายถึง อักษรคันจิที่ถูกบรรจุไว้ในมาตรฐานอักขระคอมพิวเตอร์จากความผิดพลาด ซึ่งตัวอักษรเหล่านี้สามารถแสดงผลบนระบบคอมพิวเตอร์ได้ แต่ไม่มีความหมาย และไม่มีการใช้งานจริง

---

## ที่มา

ปี ค.ศ. 1978 สำนักงานมาตรฐานอุตสาหกรรมญี่ปุ่น (Japanese Industrial Standards Committee : JISC) ได้รวบรวมอักษรคันจิจากแหล่งข้อมูลต่างๆ เช่น

- 日本生命 (Nippon Life Insurance Co.)
- 情報処理学会 (Information Processing Society of Japan)
- 国土地理協会 (Japan Geographic Data Center)
- 旧行政管理庁 (Former Administrative Management Bureau)

เพื่อจัดทำมาตรฐานอักขระ (Unicode) สำหรับแสดงตัวอักษรบนคอมพิวเตอร์ เรียกว่า JIS X 0208 โดยประกอบด้วยอักษรคันจิประมาณ 7,000 ตัวอักษร

มาตรฐาน JIS X 0208 ถูกนำมาใช้อย่างกว้างขวางกว่า 20 ปี จนกระทั่งภายหลังค้นพบว่าอักษรคันจิบางตัวไม่มีแหล่งที่มาชัดเจน ไม่มีความหมาย และไม่ถูกนำมาใช้งานจริง แต่ไม่สามารถนำตัวอักษรเหล่านี้ออกได้ เพราะอาจทำให้โปรแกรมพัง

---


### ตัวอย่าง 1: คันจิ 妛

หมู่บ้านแห่งหนึ่งชื่อ 𡚴原 (あけんばら) ซึ่งกระดาษต้นฉบับมีรอยพับตรงกลาง เกิดเป็นเงาตรงกึ่งกลางระหว่าง 山 และ 女 พอดิบพอดี จนเกิดเป็นขีดเกินมากลายเป็น 幽霊文字 「妛」จนถึงทุกวันนี้

### ตัวอย่าง 2: คันจิ 彁

คันจิ 彁 มาจากเอกสารของ 国土行政区画総覧 (National Conspectus of Administrative Districts) ซึ่งปัจจุบันสันนิษฐานว่าเทคโนโลยีการพิมพ์ในสมัยก่อนยังไม่ดีมาก หมึกเปื้อนกระดาษจนทำให้หน้าตาตัวอักษร 彊 (คันจิปัจจุบันคือ 強) ผิดเพี้ยนไปจนอ่านไม่ได้

---

เสริม: 幽霊文字 12 ตัวอักษรที่พบบ่อย

「墸」「壥」「妛」「彁」「挧」「暃」「椦」「槞」「蟐」「袮」「閠」「駲」

————————————
ศึกษาเพิ่มเติมได้ที่ 日本の漢字 (岩波新書) 新書 – 笹原 宏之 (著)

**เสริมความรู้:** ภาษาอังกฤษก็มี Ghost Word เหมือนกัน

พจนานุกรม Webster’s New International Dictionary (Second Edition) ตีพิมพ์ในปีค.ศ. 1934 มีคำว่า Dord บรรจุไว้อยู่

ต่อมาในภายหลังค้นพบว่า "Dord" เป็นคำศัพท์ที่ไม่มีอยู่จริง โดยเกิดจากการแกะลายมือผิดพลาด คำศัพท์ที่ถูกต้องคือตัวย่อ "D or d" (ย่อมาจาก Density)
