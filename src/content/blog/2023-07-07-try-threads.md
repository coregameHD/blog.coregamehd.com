---
title: "ลองสมัคร Threads"
featuredImage: "https://res.cloudinary.com/kagamiweb/image/upload/v1746283866/blog.coregamehd.com/try-threads.jpg"
publishDate: "2023-07-06"
publish: True
categories: ["General"]
slug: "try-threads"
---


ช่วงนี้มีแต่คนสมัคร Threads เต็มไปหมด ขอจองชื่อ username ไว้ก่อน คงไม่ได้โพสต์อะไรหรอก
[https://www.threads.net/@coregameHD](https://www.threads.net/@coregameHD)

ถ้าถามว่าผมคิดยังไงกับ Threads ผมคงตอบสั้นๆ ว่าในวันนี้ Threads อาจเป็นเพียงแค่ "Twitter ที่โง่กว่า" เพราะรองรับแค่ฟังก์ชั่นพื้นฐานเท่านั้น ยังทำอะไรไม่ได้มากนัก

แต่ถ้ามองในเชิงเทคนิค Threads อาจเป็นหนึ่งในตัวเต็งที่พลิกโฉมและเปลี่ยนแปลงวิธีการใช้งานแพลตฟอร์มโซเชียลเน็ตเวิร์คอย่างสิ้นเชิงด้วยโปรโตคอล ActivityPub ที่อยู่เบื้องหลัง

ActivityPub (บางคนเรียกเหมารวมไปเลยว่า Fediverse) เป็นโปรโตคอลแบบไม่มีศูนย์กลาง (decentralized) ที่ทำให้แพลตฟอร์มโซเชียลเน็ตเวิร์คสามารถสื่อสารและแลกเปลี่ยนข้อมูลร่วมกันได้โดยไม่ต้องยึดติดกับผู้ให้บริการรายใดรายหนึ่ง

โซเชียลเน็ตเวิร์คในปัจจุบันเป็นเอกเทศแยกออกจากกัน ยกตัวอย่างเช่น Facebook Friends กับ Twitter Followers เป็นคนละรายชื่อกัน ไม่สามารถเชื่อมโยงหากันได้ แต่ถ้าแพลตฟอร์มเหล่านี้นำ ActivityPub มาใช้งาน สองสิ่งนี้จะกลายเป็นหนึ่งเดียวกัน

วันนี้เราอาจจะยังนึกภาพไม่ออกว่าถ้าข้อมูลทุกอย่างเชื่อมโยงกันหมดแล้วมันมีประโยชน์อะไร แต่ในอนาคตเมื่อกำแพงที่เรียกว่าแพลตฟอร์มถูกทำลาย วิธีการใช้งานโซเชียลเน็ตเวิร์คจะเปลี่ยนแปลงจนไม่เหลือเค้าโครงเดิมอีกต่อไป 

หรือไม่ก็หลงเหลือเพียงแค่ชื่อเท่ๆ จารึกไว้ในประวัติศาสตร์แบบเดียวกับ Google Buzz หรือ Google+ ที่แม้แต่พนักงานบริษัทกูเกิ้ลยังไม่ใช้งาน
