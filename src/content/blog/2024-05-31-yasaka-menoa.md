---
title: "ยาซากะ เมะโนอา (八坂 愛乃亜)"
featuredImage: "https://res.cloudinary.com/kagamiweb/image/upload/v1746028263/blog.coregamehd.com/yasaka-menoa.jpg"
publishDate: "2024-05-30"
publish: True
categories: ["Visual Novel"]
slug: "yasaka-menoa"
---


เมื่อวานมีการประกาศข้อมูลเกม Da Capo 5 เวอร์ชั่นเอโรเกะ สิ่งที่แตกต่างกันคือเปลี่ยนรายชื่อนักพากย์ยกแผง

บอกตามตรงว่าแอบผิดหวังเล็กน้อย รู้สึกว่านักพากย์เวอร์ชั่น All ages ทำได้ดีกว่า โดยเฉพาะอย่างยิ่งเสียงพากย์ของเมะโนอา (หัวเหลือง) ที่เห็นความแตกต่างชัดเจน

ยาซากะ เมะโนอา (八坂 愛乃亜) เป็นตัวละครที่บุคลิกค่อนข้างซับซ้อน เธอเป็นคนที่เย่อหยิ่งและอวดดีเพราะความเก่งกาจของตน ใช้คำเรียกตัวเองว่า อาตาชิจังซามะ (あたしちゃん様) แถมบอกเป็นประจำว่ามนุษย์บนโลกมีสองประเภท ได้แก่คนธรรมดาและคนที่เหนือกว่าคนธรรมดา ซึ่งทุกคนบนโลกยกเว้นตัวเธอเป็นแบบแรก

เสียงพากย์เวอร์ชั่น All ages ของเมะโนอาแสดงให้เห็นถึงความยึดมั่นในทิฐิ ใครฟังก็รู้ว่าพกความมั่นใจในตัวเองมา 120% แต่เสียงพากย์ใหม่กลับฟังดูเหมือนเด็กเมสุกากิที่เอานิ้วจิ้มเป้ากางเกงพระเอกพลางตะโกนล้อเลียน "ซา~โกะ ซาโกะ"

ไม่ใช่ว่านักพากย์เวอร์ชั่นเอโรเกะพากย์ไม่ดี แต่รู้สึกว่าเสียงพากย์ไม่ค่อยเข้ากันกับคาแรกเตอร์ของตัวละคร ทั้งนี้อาจจะต้องรอดูเกมเต็มอีกที บางทีอาจจะดีกว่าที่คิดก็ได้
