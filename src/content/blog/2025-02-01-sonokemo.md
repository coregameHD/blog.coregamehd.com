---
title: "Sono Hi no Kemono ni wa,"
featuredImage: "https://res.cloudinary.com/kagamiweb/image/upload/v1752071521/blog.coregamehd.com/sonokemo.jpg"
publishDate: "2025-02-01"
publish: true
categories: ["Visual Novel"]
slug: "sonokemo"
---

minori ยังไม่ตาย อยู่ดีๆ ก็ขายเกม sonokemo เวอร์ชั่น PS4/Switch พร้อมกับป้ายผ้าแขวนลายใหม่ที่เด็ดมาก

Sono Hi no Kemono ni wa, (その日の獣には、) เป็นเกมสุดท้ายของค่าย minori ก่อนค่ายเจ๊งและปิดตัวอย่างสมบูรณ์แบบ 

คอนเซปต์หลักของเกมนี้คือ "อีโก้ (ego)" ที่แปลว่าความถือตัวเองเป็นสำคัญ เนื้อเรื่องเล่าถึงโรงเรียนแห่งหนึ่งที่เป็นเลิศด้านการแสดงละคร พระเอกและบรรดานางเอกพึ่งเข้าเรียนใหม่เป็นนักเรียนชั้นปีที่ 1 อยากลงแข่งขันแสดงละครระดับชาติ แต่ชมรมละครมีกฎว่านักเรียนปี 1 ห้ามสมัครแข่งขัน

พระเอกกับบรรดานางเอกไม่ยอมแพ้ รุ่นพี่ชมรมจึงเปิดโอกาสให้พิสูจน์ความสามารถ ถ้าเก่งจริงก็จะอนุโลมให้ แต่ทว่าความสามารถของคนเรามีขีดจำกัด พระเอกกับบรรดานางเอกก็เป็นแค่คนธรรมดาที่ไม่ได้เป็นอัจฉริยะหรือเก่งกาจอะไรมากนัก

จนกระทั่งวันหนึ่ง พระเอกกับบรรดานางเอกได้ยินข่าวลือว่าโรงละครมีผีสิงอยู่ โดยผีตนนี้จะดลบันดาลความปรารถนาทุกอย่างให้เป็นจริงได้ ตราบใดที่คำขอนั้นเกี่ยวข้องกับการแสดงละคร และเรื่องราวก็เริ่มต้นขึ้นหลังจากนี้

ถ้าให้พูดแบบเป็นกลางเกมนี้ดีกว่า Trinoline พอสมควร แต่ถ้าเทียบกับเกมอื่นที่ใช้ธีมการแสดงละคร ผมคิดว่ายังห่างชั้นเกมอื่นอีกมาก โดยเฉพาะ Meikei no Lupercalia (冥契のルペルカリア) ของค่าย Uguisu Kagura ที่ดีกว่าในทุกมิติจนเทียบไม่ติดฝุ่น