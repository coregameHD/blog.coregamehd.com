---
title: "รีวิว Secret Love (Kari) ไทเค็นบัง"
featuredImage: "https://res.cloudinary.com/kagamiweb/image/upload/v1746027850/blog.coregamehd.com/review-secret-love-kari-trial-ver.jpg"
publishDate: "2024-06-28"
publish: True
categories: ["Visual Novel"]
slug: "review-secret-love-kari-trial-ver"
---


Secret Love (Kari) เป็นเกมแนวเลิฟคอเมดี้รั้วโรงเรียนสูตรสำเร็จที่ Hooksoft ช่ำชองมาอย่างยาวนาน โดยคอนเซปต์ของเกมนี้คือ "มาสนุกกับความรักแบบลับๆ กันเถอะ"

ผู้เล่นสามารถเลือกรูปแบบของความสัมพันธ์ได้ว่าอยาก Open (เปิดเผยให้ทุกคนรู้) หรือ Close (เก็บไว้เป็นความลับแค่เราสองคน) ซึ่งหากเลือกแบบ Close ก็จะได้ความตื่นเต้นเร้าใจและน่าหวาดเสียวยิ่งกว่าเกม Kanojo * Step ที่ใช้คอนเซปต์ใกล้เคียงกัน

จากขอบเขตของไทเค็นบัง ยังตอบไม่ได้ว่าความสัมพันธ์ทั้งสองแบบเป็นอย่างไร แต่สิ่งที่รู้ได้ทันทีคือ pacing ของเกมนี้ทำได้ดีเหนือความคาดหมาย ถ่ายทอดเสน่ห์ของตัวละครทั้งสี่คนได้ดีเยี่ยม มีมุกตลกสอดแทรกถูกจังหวะ ทำให้ไม่เบื่อเลย

อีกเรื่องที่สำคัญคือพระเอกไม่โง่ พระเอกรู้ตัวว่านางเอกแอบชอบอยู่ แต่ก็สงวนท่าทีไว้ ไม่กระโตกกระตากหรือตื่นตูมเกินไป รวมถึงไม่ซื่อบื้อแบบพระเอกบางเกมที่เห็นนางเอกหน้าแดงแล้วถามว่าเป็นไข้หรือเปล่า

สรุปในภาพรวม Secret Love (Kari) เป็นเกมแนวเลิฟคอเมดี้ธีมฤดูร้อนที่ดีมาก ชุดนักเรียนก็ดีงามมาก ต่อให้ไม่ได้มี fetish รักแร้ก็อดชมไม่ได้ และสิ่งที่ดีที่สุดของเกมนี้คือคาเอเดะ (หัวเขียว) น่ารักที่สุดในโลก

ปล. ไม่รู้ว่าทำไมถึงต้องวางขายพร้อมกับเกม Select Oblige เลือกไม่ถูกเลยว่าจะเล่นเกมไหนก่อนดี
