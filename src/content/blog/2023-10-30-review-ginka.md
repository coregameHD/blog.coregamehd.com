---
title: "รีวิว GINKA (Frontwing)"
featuredImage: "https://res.cloudinary.com/kagamiweb/image/upload/v1746283870/blog.coregamehd.com/review-ginka.jpg"
publishDate: "2023-10-29"
publish: True
categories: ["Visual Novel"]
slug: "review-ginka"
---


GINKA เป็นเกมที่ผมเฝ้าติดตามตั้งแต่ปีที่แล้ว (2022) เพราะเชื่อมั่นในฝีมือของนักเขียนบท Konno Asta (紺野 アスタ) ว่าต้องเป็นเกมดีแน่นอน พอเล่นจบแล้วก็พบว่าเป็นเกมดีจริงๆ ไม่ทำให้ผิดหวังเลย

ตอนอ่านเนื้อเรื่องย่อไม่ได้คิดอะไร แต่ห้านาทีแรกที่ได้เล่นเกมนี้ถึงขั้นทำให้หลุดอุทานออกมาว่านี่มัน [Summer Pockets](https://vermillionend.blogspot.com/2020/06/summer-pockets-reflection-blue.html) ชัดๆ เนื่องจากองค์ประกอบหลายอย่างของเกมนี้คล้ายคลึงกับ Summer Pockets โดยบังเอิญ ไม่ว่าจะเป็น เกาะ ทะเล เรือข้ามฟาก ปิดเทอมฤดูร้อน เด็กสาวผมสีเงิน มิโกะ ผีเสื้อ ความฝัน ทุ่งดอกไม้ ฯลฯ แต่พอเล่นเกมนี้ไปอีกสักพักหนึ่งกลับพบว่าเนื้อเรื่องคล้ายกับ "[เราก็ยังไม่รู้สักทีว่าดอกไม้ที่เราเจอในวันนั้นเขาเรียกกันว่าอะไร](https://th.wikipedia.org/wiki/%E0%B8%94%E0%B8%AD%E0%B8%81%E0%B9%84%E0%B8%A1%E0%B9%89_%E0%B8%A1%E0%B8%B4%E0%B8%95%E0%B8%A3%E0%B8%A0%E0%B8%B2%E0%B8%9E_%E0%B9%81%E0%B8%A5%E0%B8%B0%E0%B8%84%E0%B8%A7%E0%B8%B2%E0%B8%A1%E0%B8%97%E0%B8%A3%E0%B8%87%E0%B8%88%E0%B8%B3)" มากกว่า

โครงเรื่องโดยรวมน่าประทับใจมาก ปูเซ็ตติ้งเกี่ยวกับพลังเหนือธรรมชาติได้ดีเยี่ยม ตัวละครมีพัฒนาการ มีอารมณ์ซับซ้อนหลายมิติ ฉากรักโรแมนติกทำได้ดี แทรกฉากตลกขำขันตลอดทั้งเรื่อง ไม่รู้สึกว่าน่าเบื่อแม้แต่น้อย 

อย่างไรก็ตาม ด้วยพล็อตเรื่องไม่ได้เป็นเส้นตรง (Non-linear) มีการสลับช่วงเวลาและสถานที่ตลอดทั้งเกม ส่งผลให้เนื้อเรื่องบางส่วนกระจัดกระจายมากเกินไปจนเกิดเป็นความไม่สอดคล้อง (Inconsistency) ในบางช่วงของเกม ผู้เล่นเกมวิชวลโนเวลเป็นประจำอาจเดาเนื้อเรื่องได้ แต่มือใหม่ที่หัดเล่นเกมวิชวลโนเวลอาจรู้สึกสับสนและจับประเด็นไม่ถูก หากมี Indicator บ่งบอกสถานะอาจทำให้เกมนี้เล่นได้ง่ายขึ้น

โดยรวม แม้ว่าบทดราม่าของ GINKA ตกต่ำลงเมื่อเปรียบเทียบเกมก่อนหน้าอย่าง [ATRI](https://store.steampowered.com/app/1230140/ATRI_My_Dear_Moments/) แต่ก็ถือเป็นเกมที่มีคุณภาพสูงและให้ประสบการณ์ที่น่าพึงพอใจอย่างยิ่ง ทั้งนี้ ด้วยราคาโซนไทยที่ค่อนข้างสูง 495 บาท ผมยังไม่แนะนำให้ซื้อราคาเต็ม ควรรอโปรโมชั่นลดราคาสัก 20% ขึ้นไปแล้วค่อยซื้อจะดีกว่า

**Play Time:** 11 ชั่วโมง
**Score:** 8/10 คะแนน
[

GINKA on Steam

&quot;Return to that summer with you...&quot; Ryusei returns to the small island of his younger years, where time flows by gently, to spend a fairy-tale summer vacation with his childhood friend who was spirited away.

![](https://store.steampowered.com/favicon.ico)STEAM

![](https://cdn.akamai.steamstatic.com/steam/apps/2536840/capsule_616x353.jpg?t=1698370315)
](https://store.steampowered.com/app/2536840/GINKA/)
[https://store.steampowered.com/app/2536840/GINKA](https://store.steampowered.com/app/2536840/GINKA/)
