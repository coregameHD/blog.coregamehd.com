---
title: "มินิรีวิว 2045, Tsuki Yori. (Mellow)"
featuredImage: "https://res.cloudinary.com/kagamiweb/image/upload/v1746804821/blog.coregamehd.com/2045-tsuki-yori-mini-review.jpg"
publishDate: "2022-07-25"
publish: True
categories: ["Visual Novel"]
slug: "2045-tsuki-yori-mini-review"
---


ในที่สุดก็เล่นไทเค็นบังของเกม 2045, Tsuki Yori. จบแล้ว ความยาวประมาณ 6-7 ชั่วโมง ดีไม่ดีน่าจะยาวกว่าเกม Low Price บางเกมเสียอีก

2045, Tsuki Yori. เป็นเกมแนว Sci-Fi บอกเล่าถึงโลกในปี 2045 ที่จุด "ซิงกูลาริตี้ (singularity)" มาถึงแล้ว

คำว่าซิงกูลาริตี้มีหลายความหมาย ในวงการเทคโนโลยี ซิงกูลาริตี้หมายถึงภาวะที่ปัญญาประดิษฐ์ (AI) มีสัมปชัญญะสำนึกคิด (cognition) สามารถตระหนักรู้ได้เอง (self-awareness) และพัฒนาไปเรื่อยๆ จนฉลาดกว่าที่มนุษย์จะจินตนาการถึงและควบคุมมันได้

ในเกมกล่าวถึงโลกที่หุ่นยนต์และปัญญาประดิษฐ์เข้ามาแทรกซึมในชีวิตมนุษย์ ผู้คนที่เดินเพ่นพ่านตามถนนอาจจะเป็นหุ่นยนต์แอนดรอยด์ก็ได้

พระเอกของเรื่องเป็นแฮ็กเกอร์ที่เกลียดหุ่นยนต์เป็นอย่างยิ่ง แต่ด้วยสถานการณ์บางอย่าง เขาต้องมาพัวพันกับเด็กสาวแอนดรอยด์ที่มาจากดวงจันทร์ และข้องเกี่ยวกับเหตุการณ์อันน่าพิศวงของเมืองแห่งนี้

การดำเนินเรื่องของเกมแบ่งออกเป็น Episode โดยในช่วงแรกจะเอื่อยเฉื่อยนิดหน่อย หลังจากนั้นเนื้อเรื่องเข้มข้นเรื่อยๆ สนุกจนวางมือไม่ลง

โดยรวม ผมชอบเกมนี้มาก แต่ผมคิดว่าเกมนี้เล่นยากระดับหนึ่ง เพราะใช้คำศัพท์ค่อนข้างเป็นทางการ มีคำศัพท์เฉพาะที่เกมประดิษฐ์ขึ้นมาเอง รวมถึงมีคำศัพท์เฉพาะทางด้านไอทีสอดแทรกตลอดทั้งเกม เช่น P2P (Peer-to-Peer), DDoS Attack เป็นต้น
