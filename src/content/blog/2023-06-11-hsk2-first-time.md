---
title: "ลองสอบภาษาจีน HSK2 ครั้งแรก"
featuredImage: "https://res.cloudinary.com/kagamiweb/image/upload/v1746286295/blog.coregamehd.com/hsk2-first-time.jpg"
publishDate: "2023-06-11"
publish: True
categories: ["Language"]
slug: "hsk2-first-time"
---


วันนี้ไปสอบวัดระดับภาษาจีน HSK ระดับ 2 เสร็จเรียบร้อย (ความยากน่าจะใกล้เคียงกับ JLPT N5 ฝั่งภาษาญี่ปุ่น) อีกหนึ่งเดือนประกาศผล มั่นใจว่าสอบผ่านแน่นอน 99.95%

ตอนแรกตั้งใจว่าจะสอบ HSK3 แต่ปัจจุบันการสอบ HSK ตั้งแต่ระดับ 3 ขึ้นไปบังคับให้สมัครสอบวัดทักษะการพูด HSKK พ่วงติดไปด้วย ค่าสอบแพง+ยังไม่มั่นใจฝีมือตัวเอง เลยถอยลงมาหนึ่งระดับก่อน

มีคนบอกว่า HSK2 ง่ายมาก พอได้ลองสอบก็พบว่าง่ายจริง เหมือนเปิดสอบเพื่อหาเงิน ข้อสอบง่ายกว่าแบบฝึกหัดในตำราเรียน Hanyu Jiaocheng (汉语教程) ที่ใช้เรียนอีก พาร์ทการอ่านมีพินอินกำกับให้ แถมพาร์ทการฟังก็ทวนคำถามซ้ำสองรอบ มีรูปประกอบให้อีกต่างหาก

รอบหน้า ปลายปีนี้ถ้าไม่ติดขัดอะไรก็จะข้ามไปสอบ HSK4 หรือไม่ก็ HSK5 เลย (ความยากเทียบเคียง JLPT N3-N2) เป้าหมายนี้ถ้าเป็นคนทั่วไปน่าจะกระชั้นชิดเกินไป แต่สำหรับคนที่เรียนภาษาญี่ปุ่นมาแล้ว คันจิช่วยร่นระยะเวลาเรียนภาษาจีนได้เยอะมาก เหมือนใส่สูตรโกงเพิ่ม EXP คูณสอง อัพเลเวลรัวๆ
