---
title: "รีวิวร้าน Nitori สาขาเซ็นทรัลเวสต์เกต"
featuredImage: "https://res.cloudinary.com/kagamiweb/image/upload/v1746283871/blog.coregamehd.com/nitori-central-westgate.jpg"
publishDate: "2023-12-05"
publish: True
categories: ["General"]
slug: "nitori-central-westgate"
---


รีวิวร้าน Nitori (ร้านเฟอร์นิเจอร์และของใช้ในบ้านจากญี่ปุ่น คล้ายๆ Homepro/Ikea) สาขาเซ็นทรัลเวสต์เกต

- ร้านสะอาด ทางเดินกว้าง น่าแวะเข้าไปเดินเล่น
- ตอนแรกนึกว่าร้านใหญ่ ป้ายประชาสัมพันธ์อลังการมาก ที่ไหนได้ ร้านจริงเล็กนิดเดียวเอง ไม่ถึง 30% ของ Ikea เลย
- พนักงานไม่เข้ามายุ่งวุ่นวายเวลาเดินเลือกซื้อของ ผมชอบ
- มีของแปลกๆ ที่ไม่เคยเห็นมาก่อนเยอะระดับหนึ่ง
- มีป้ายสาธิตอธิบายคุณสมบัติยิบย่อยเต็มไปหมด พร้อมสินค้าจริงให้ลองสัมผัส
- สินค้าหลายชิ้นสไตล์มูจิ minimal มีแต่สีขาว สีเทา สีไม้ น่าจะถูกใจคนที่ชอบแต่งบ้านคุมโทน แต่คนแก่บางคนอาจจะมองว่ามีแต่สีจืดชืด
- ราคาไม่ถูก โดยรวมอยู่ในเกณฑ์ปานกลาง-ค่อนข้างสูง แต่ถ้าเทียบกับคุณภาพสินค้าก็ยอมรับได้ เพราะบางชิ้นคุณภาพดีจริง

กล่าวโดยสรุป ผมคิดว่าสินค้าบางชิ้นของ Nitori เจ๋งมาก รายละเอียดเล็กๆ น้อยๆ ทำให้การใช้งานจริงสะดวกขึ้นอย่างไม่น่าเชื่อ เช่น ถาดที่วางลาดเอียง 30 องศาแล้วของไม่ร่วง ชามที่น้ำหนักเบา ขวดแก้วที่มีแถบพื้นผิวขรุขระให้ถือง่ายไม่ลื่น

แต่ถ้าให้เลือกซื้อเฟอร์นิเจอร์เข้าบ้านจริงๆ ผมเดินขึ้นไปชั้นบน ไป Ikea ดีกว่า ที่เดียวจบ มีของให้เลือกหลากหลายมากกว่าในราคาย่อมเยากว่า
