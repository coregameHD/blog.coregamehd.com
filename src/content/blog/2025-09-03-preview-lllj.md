---
title: "ความรู้สึกหลังเล่น LimeLight Lemonade Jam ไทเค็นบัง"
featuredImage: "https://res.cloudinary.com/kagamiweb/image/upload/v1756898463/blog.coregamehd.com/preview-lllj.jpg "
publishDate: "2025-09-03"
publish: true
categories: ["Visual Novel"]
slug: "preview-lllj"
---

ผมเล่นไทเค็นบัง (เวอร์ชั่นทดลองเล่น) ของเกม LimeLight Lemonade Jam (ライムライト・レモネードジャム) จบแล้ว จะว่ายังไงดีล่ะ เอาเป็นว่ามันคือเกม Yuzusoft ของแท้แบบไม่ต้องสงสัย ถ้าใครชอบเกมค่ายนี้ก็ต้องชอบเกมนี้ด้วยเช่นกัน

ต้องเกริ่นก่อนว่าผมไม่ได้สนใจคอนเซปต์เรื่องวงดนตรีของเกมนี้ อีกทั้งไม่ได้ชอบตัวละครไหนมากเป็นพิเศษ ดังนั้นความรู้สึกแรกเริ่มที่มีต่อเกมนี้คือเฉยๆ ซึ่งพอเล่นไทเค็นบังจบผมก็รู้สึกว่าเฉยๆ อยู่ดี 

คำว่า "เฉยๆ" ในที่นี้ไม่ได้หมายความว่าน่าเบื่อ แต่หมายถึงไม่หวือหวาหรือมีอะไรที่น่าจดจำเป็นพิเศษ ถ้าเปรียบเทียบเป็นอาหาร เกมนี้ไม่ใช่น้ำส้มที่เปรี้ยวจี้ดจ้าด แต่เป็นน้ำเปล่าที่สามารถดื่มได้ทุกวัน

เรื่องที่ต้องชื่นชมคือการแสดงสีหน้าและอารมณ์ที่หลากหลายของตัวละคร แม้กระทั่งประโยคสั้นๆ ไม่กี่วินาทีก็มีการเปลี่ยนภาพมากถึง 4 variations ซึ่งเป็นสิ่งที่ค่ายเกมอื่นไม่ได้ใส่ใจมากนัก แต่ Yuzusoft ทำถึง ไม่มีข้อกังขา

อย่างไรก็ตาม เพลงที่เป็นจุดเด่นและคอนเซปต์หลักของเกมนี้กลับไม่ได้โดดเด่นมากนัก อยู่ในเกณฑ์ดีแต่มันควรจะดีกว่านี้ ผมไม่แน่ใจว่าจงใจกั๊กไว้เพื่อให้เห็นถึงพัฒนาการของตัวละครหรือไม่ รอลุ้นในเกมเวอร์ชั่นเต็มดีกว่า บางทีอาจจะมีอะไรเซอร์ไพรส์เหนือความคาดหมายก็ได้