---
title: "ปรับปรุงบล็อกใหม่"
featuredImage: "https://res.cloudinary.com/kagamiweb/image/upload/v1755266192/blog.coregamehd.com/blog-version-2.jpg"
publishDate: "2025-04-30"
publish: true
categories: ["General"]
slug: "blog-version-2"
---

สรุป: เดือนพฤษภาคม 2025 ผมจะปรับปรุงเว็บบล็อก https://blog.coregamehd.com แบบยกเครื่องรื้อทำใหม่หมด และหลังจากนี้จะกลับมาเขียนบล็อกอย่างจริงจังอีกครั้ง

........

ผมมี Blog ที่ไม่ได้เขียนอะไรมานานมากๆ แล้ว (อัปเดตล่าสุดเดือนธันวาคม 2024) สาเหตุหลักคือขี้เกียจ สาเหตุรองคือผมไม่ค่อยพอใจกับเครื่องมือที่ใช้อยู่ในปัจจุบัน

สมัยก่อนผมเลือกใช้ CMS ยอดนิยมอย่าง Wordpress ทำเว็บทุกประเภทครอบจักรวาล แต่ Wordpress มีข้อเสียคือเทอะทะ กินทรัพยากรสูงถ้าปรับแต่งไม่ดี และที่สำคัญคือ Gutenberg (หน้าจอเขียนบทความใน Wordpress เวอร์ชั่น 5) ใช้งานยาก ผมไม่ชอบเอาซะเลย

ในตอนนั้นผมเลยลองของแปลกอย่าง Ghost (https://ghost.org) ที่ออกแบบมาสำหรับการเขียนบล็อกโดยเฉพาะ แต่พอใช้งานจริงก็ค้นพบว่าฟีเจอร์มันขาดๆ เกินๆ มีข้อจำกัดยิบย่อยเต็มไปหมด

ผมถือคติว่า "ถ้าอยากได้ต้องทำเอง" ในเมื่อเครื่องมือสำเร็จรูปไม่ตอบโจทย์ ทำเองก็ได้ รอบนี้เลยเจียดเวลาว่างมาพัฒนาเว็บเองทั้งหมด เริ่มทำตั้งแต่เดือนมกราคม จนตอนนี้สิ้นเดือนเมษายนออกมาเป็นรูปเป็นร่าง เสร็จไปแล้วเกิน 90% แล้ว คาดว่าต้นเดือนพฤษภาคม 2025 น่าจะเสร็จสมบูรณ์พร้อมใช้งานจริง