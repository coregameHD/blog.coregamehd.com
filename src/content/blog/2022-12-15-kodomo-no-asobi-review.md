---
title: "รีวิว Kodomo no Asobi (Lump of Sugar)"
featuredImage: "https://res.cloudinary.com/kagamiweb/image/upload/v1746804824/blog.coregamehd.com/kodomo-no-asobi-review.jpg"
publishDate: "2022-12-15"
publish: True
categories: ["Visual Novel"]
slug: "kodomo-no-asobi-review"
---


วันก่อนมีคนถามเกี่ยวกับเกม Kodomo no Asobi ที่อยู่ในแพ็คเหมาจ่ายเกมละ 1,000 เยนในเว็บ DMM/Fanza เอาล่ะ เดี๋ยวจะรีวิวให้ฟัง

Kodomo no Asobi (コドモノアソビ) เป็นเกมฉลองครบรอบ 10 ปีของค่าย Lump of Sugar เนื้อเรื่องแนวความรักดาษดื่นที่พบได้ทั่วไปตามสไดล์โมเอะเกะ

---

พระเอกของเรื่องมี "คำสาป" ติดตัว ทุกครั้งที่มีปฏิสัมพันธ์กับคนอื่น เวลาจะหยุดอย่างกะทันหันและมีตัวเลือกปรากฏตรงหน้า ผู้เล่นจะต้องเลือก 1 ใน 2 ตัวเลือก ซึ่งตัวเลือกบางอันก็ไม่มีผลอะไร แต่ตัวเลือกบางอันส่งผลกระทบต่อเนื้อเรื่องเกม

พระเอกรำคาญคำสาปนี้มากแต่ก็ทำอะไรไม่ได้นอกจากทำใจ จนกระทั่งวันหนึ่งมีปีศาจ (ผู้หญิงผมสีเหลืองในรูป) มาหาพระเอก เธอสารภาพรักกับพระเอกอย่างกะทันหันและบอกว่าสาเหตุเกิดจาก "หัวใจเปี่ยมรัก" ซึ่งมีที่มาจากพิธีกรรมในสมัยเด็กของพระเอก

ปีศาจอธิบายว่าพระเอกและเพื่อนๆ คนอื่นในวัยเด็กเคยเล่นสนุกด้วยการจัดพิธีกรรมอัญเชิญปีศาจ ตอนแรกทุกคนก็เล่นกันขำๆ เหมือนเกมทดสอบความกล้า แต่พิธีกรรมนี้ดันอัญเชิญปีศาจได้จริงๆ 

ปีศาจจะทำความปรารถนาให้เป็นจริงหนึ่งอย่างแลกกับโดนคำสาปที่สมน้ำสมเนื้อกัน มีใครคนใดคนหนึ่งในพิธีขอพรเกี่ยวกับความรัก ถ้าพระเอกอยากถอนคำสาป พระเอกจะต้องสารภาพรักและคืน "หัวใจเปี่ยมรัก" กลับไปสู่เจ้าของที่แท้จริง

---


ส่วนตัวคิดว่าเกมนี้คอนเซ็ปต์น่าสนใจ แต่ยังทำออกมาได้ไม่ค่อยดีสักเท่าไหร่ เนื้อเรื่องราบเรียบขาดจุดไคลแม็กซ์ แถมเนื้อหาในแต่ละรูทไม่ได้ไปในทิศทางเดียวกัน คงเป็นเพราะว่าเกมนี้ใช้นักเขียนหลายคน

ถ้าถามว่าน่าสนใจมั้ย ราคาเต็มผมไม่แนะนำ แต่ถ้า 1,000 เยนก็ไม่ต้องคิดมาก ได้ Duca ร้องเพลงเปิด แค่ฟังเพลงก็คุ้มแล้ว
