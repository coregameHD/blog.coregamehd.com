---
title: "ความรู้สึกก่อนเล่น Shoujo Shin'iki ∽ Shoujo Tengoku"
featuredImage: "https://res.cloudinary.com/kagamiweb/image/upload/v1746804807/blog.coregamehd.com/shoujo-shiniki-shoujo-tengoku-preview.jpg"
publishDate: "2021-07-10"
publish: True
categories: ["Visual Novel"]
slug: "shoujo-shiniki-shoujo-tengoku-preview"
---


ช่วงนี้ DMM จัดโปรโมชั่นลดราคาเกมเก่าๆ หลายรายการเหลือ 500 เยน (ประมาณ 160 บาท) ก็เลยถือโอกาสซื้อเกมมาดองเก็บไว้ก่อน ไว้ว่างๆ ค่อยดาวน์โหลดมาเล่น

มีอยู่เกมหนึ่งที่น่าสนใจมาก กดซื้อทันทีโดยไม่ลังเล และวางแผนไว้ว่าจะลัดคิวมาเล่นให้จบก่อนเกมอื่น นั่นคือ Shoujo Shin'iki ∽ Shoujo Tengoku (少女神域∽少女天獄 -The Garden of Fifth Zoa-) ของค่าย Lass ที่เจ๊งและปิดตัวไปแล้วในปัจจุบัน

สิ่งที่สะดุดตาไม่ใช่ภาพ แต่เป็นคำโปรยของเกมที่เขียนไว้ว่า

物語はいつも「幸福な結末（ハッピーエンド）」とは限らない
"เรื่องราวนั้นไม่จำเป็นต้องมีบทสรุปตอนจบที่สุขสันต์ (Happy End) เสมอไป"

ช่วงหลังมานี้ผมเริ่มเบื่อเกมแนวเลิฟคอเมดี้แล้ว อยากเล่นเกมที่จัดจ้านและจัดหนัก อยากได้เนื้อเรื่องที่จบแบบหวานอมขมกลืนสไตล์ minori ที่ไม่ได้เล่นมานานมากๆ แล้ว

ดูท่าทางผมน่าจะถูกใจเกมนี้ไม่มากก็น้อย แต่ไม่รู้ว่าจะเล่นไหวหรือเปล่า คำศัพท์เกมนี้ยากมากๆ แถมยังมีคำศัพท์เฉพาะทางที่อ่านไม่ออกเต็มไปหมด
