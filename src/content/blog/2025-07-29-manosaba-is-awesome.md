---
title: "Mahou Shoujo no Majo Saiban คือเกมที่ดีเลิศ"
featuredImage: "https://res.cloudinary.com/kagamiweb/image/upload/v1755266193/blog.coregamehd.com/manosaba-is-awesome.jpg"
publishDate: "2025-07-29"
publish: true
categories: ["Visual Novel"]
slug: "manosaba-is-awesome"
---

เล่นเกม Mahou Shoujo no Majo Saiban (魔法少女ノ魔女裁判) จบแล้ว บอกตามตรงว่าเหนือความคาดหมายอย่างยิ่ง สามารถให้คะแนน 9/10 หรือแรงค์ A+ (และแรงค์ S ในบางองค์ประกอบ) ได้แบบสบายๆ เลย

เนื้อเรื่องกล่าวถึงเด็กสาว 13 คนถูกจับมาขังไว้ในคฤหาสถ์ โดยระหว่างที่ทุกคนใช้ชีวิตอยู่ด้วยกันก็เกิดเหตุฆาตกรรมขึ้น บรรดาเด็กสาวจึงต้องสืบสวนว่าใครเป็นคนร้ายกันแน่ พร้อมทั้งสืบหาวิธีหลบหนีออกจากคฤหาสน์แห่งนี้ด้วย

ความสนุกคือระบบไต่สวนที่เป็น core mechanic ของเกมนี้ ผู้เล่นจะต้องฟังคำพูดของตัวละครและจับผิดคำโกหกให้ได้ บางครั้งก็ต้องหลอกล่อให้ตัวละครคายความลับออกมา หรือไม่ก็ต้อนให้จนมุมด้วยหลักฐานมัดตัว ถ้าใครชอบเกมสไตล์ Danganronpa ก็น่าจะชอบเกมนี้ด้วยเช่นกัน

สิ่งที่ต้องรู้ก่อนเล่นเกมนี้:
1. ห้ามอ่านสปอยโดยเด็ดขาด
2. ห้ามเอาชื่อเกมไปค้นหาใน Twitter เพราะมีภาพ CG สปอยแบบโจ่งแจ้ง
3. ไม่ใช่เกมที่อ่านอย่างเดียว ผู้เล่นต้องจดจำและวิเคราะห์ว่าใคร-ทำอะไร-ที่ไหน-เมื่อไหร่-อย่างไร มิฉะนั้นจะไขคดีไม่ได้
4. ไม่มีการลงโทษผู้เล่น สามารถเลือกช้อยส์มั่วๆ จนกว่าจะตอบถูกได้
5. มี Bad End เยอะพอสมควร แต่เกมบอกใบ้ชัดเจนว่าช้อยส์ไหนคือ Bad End
6. เอนจิ้นเกมกากมาก optimize ไม่ดี กินสเปคคอมค่อนข้างสูง 
7. ซื้อเถอะ เกมดีเกินราคา 3,500 เยน