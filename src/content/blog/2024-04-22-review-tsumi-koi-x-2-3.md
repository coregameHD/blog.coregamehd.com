---
title: "รีวิว Tsumi Koi x 2/3 (Campus)"
featuredImage: "https://res.cloudinary.com/kagamiweb/image/upload/v1746028264/blog.coregamehd.com/review-tsumi-koi-x-2-3.jpg"
publishDate: "2024-04-21"
publish: True
categories: ["Visual Novel"]
slug: "review-tsumi-koi-x-2-3"
---


รีวิว Tsumi Koi x 2/3 (Campus)

Tsumi Koi x 2/3 (罪恋×2/3) (อ่านว่า tsumi koi kakeru san bun no ni) เป็นเกม Low Price จากค่าย Campus ความยาวประมาณ 6-7 ชั่วโมง

เนื้อเรื่องเล่าถึงความสัมพันธ์อันแน่นแฟ้นระหว่างพี่ชาย-น้องสาว-เพื่อนสมัยเด็ก วันหนึ่งหลังเลิกเรียน ขณะที่พระเอก (พี่ชาย) และน้องสาวกำลังเดินทางกลับบ้าน จู่ๆ ก็ได้ยินเสียงดังสนั่น เมื่อหันหลังกลับไปก็พบว่าเพื่อนสมัยเด็กร่วงลงมาจากตึก นอนจมกองเลือดอยู่ที่พื้น

เพื่อนสมัยเด็กอาการโคม่าปางตายนอนหมดสติอยู่ที่โรงพยาบาล ด้วยสาเหตุบางอย่างพระเอกกับน้องสาวมองเห็นวิญญาณของเพื่อนสมัยเด็กลอยไปมาได้อย่างอิสระ ทั้งสามคน (ถ้าพูดให้ถูกคือสองคนและวิญญาณหนึ่งดวง) จึงพยายามสืบหาเบาะแสและตามหาคนร้าย

---

จุดเด่นของเกมนี้คือวิธีการเล่าเรื่องที่แบ่งออกเป็นสองช่วง เล่าสลับกันระหว่างช่วงปัจจุบัน (สืบคดี ตามล่าหาความจริง) กับช่วงอดีต (ปมในอดีตและความสัมพันธ์ของทั้งสามคน) ทำให้เนื้อเรื่องมีความก้าวหน้า (progress) ตลอดเวลา ไม่รู้สึกเบื่อแม้ว่าจะเป็นเกม Low Price

อย่างไรก็ตาม เกมนี้มีข้อบกพร่องอยู่มากพอสมควร ยกตัวอย่างเช่นวิญญาณเพื่อนสมัยเด็กที่แตะเนื้อต้องตัวไม่ได้ แต่พอเข้าฉาก H ดันทำให้พระเอกได้ อีกทั้งการเล่าเรื่องในช่วงท้ายเกมที่ยังทำได้ไม่ค่อยดีสักเท่าไหร่ หากเปิดโอกาสให้ผู้เล่นได้เลือกบทสรุปตอนท้าย จะทำให้เกมมีมิติและน่าสนใจยิ่งขึ้น

**คะแนน:** 7/10 เป็นเกมสั้นที่สนุกใช้ได้
