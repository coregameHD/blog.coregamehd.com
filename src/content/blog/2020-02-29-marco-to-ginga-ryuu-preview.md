---
title: "ความคิดเห็นก่อนเล่น Marco to Ginga Ryuu"
featuredImage: "https://res.cloudinary.com/kagamiweb/image/upload/v1746804800/blog.coregamehd.com/marco-to-ginga-ryuu-preview.jpg"
publishDate: "2020-02-29"
publish: True
categories: ["Visual Novel"]
slug: "marco-to-ginga-ryuu-preview"
---


[วิจารณ์ / ความคิดเห็น] Marco to Ginga Ryuu ไทเค็นบัง

จะว่ายังไงดีล่ะ เป็นเกมที่ให้ความรู้สึกประหลาดพอสมควร (แต่ผมชอบนะ)

ก่อนอื่นเลย เกมนี้โฆษณาว่ามีภาพ CG มากถึง 1000 ภาพ ผมเชื่อว่าเกินหนึ่งพันภาพแน่นอน เพราะแทบจะเปลี่ยนฉากทุกๆ 3 ประโยค

นอกจากจำนวนภาพ CG ที่มีมากกว่าเกมทั่วไปแล้ว เกมนี้ยังมีการผสมผสานกับการ์ตูนสไตล์ตะวันตกด้วย ซึ่งส่วนนี้ถือเป็นจุดขาย เพราะไม่ใช่สิ่งที่พบเห็นได้ในเกม VN ทั่วไป

ด้านเนื้อเรื่อง แม้ว่าเกมนี้จะไม่ยาวมากนัก แต่การดำเนินเนื้อเรื่องฉับไว ไม่มีน้ำ มีแต่เนื้อเน้นๆ ถ้าเปิด Auto แล้วลุกไปเข้าห้องน้ำประมาณ 1 นาที จะพลาดอะไรหลายๆ อย่างจนเล่นไม่รู้เรื่อง

การวางโครงเนื้อเรื่องน่าจะได้รับอิทธิพลจาก Noratoto ซึ่งถ้าเป็นแบบนั้นจริงๆ เนื้อเรื่องจะไม่สุดสักด้าน อย่างเช่นฉากซึ้งกินใจจะถูกตัดด้วยมุกตลกอย่างไม่มีปี่มีขลุ่ย ด้วยเหตุนี้จึงเหมาะสำหรับคนที่ชอบคอเมดี้มากกว่าความซีเรียสจริงจัง

กล่าวโดยสรุป เกมนี้มีองค์ประกอบอะไรหลายๆ อย่างที่แตกต่างจากเกมทั่วไป ถ้าใครเบื่อเกมแนวโมเอะ ลองเปลี่ยนมาเล่นเกมนี้ดู 
