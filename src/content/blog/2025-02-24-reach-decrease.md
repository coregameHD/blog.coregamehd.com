---
title: "เพจเฟซบุ๊กโดนลดยอด Reach"
featuredImage: "https://res.cloudinary.com/kagamiweb/image/upload/v1752071642/blog.coregamehd.com/reach-decrease.jpg"
publishDate: "2025-02-24"
publish: true
categories: ["General"]
slug: "reach-decrease"
---

เวลาที่แอดมินเพจออกมาบ่นว่าเพจโดนลดยอด Reach บางคนอาจจะไม่เห็นภาพว่ามันเป็นยังไง วันนี้ผมเลยเอาสถิติของจริงจากเพจ Kagami Nihongo ช่วงสองสัปดาห์มาให้ดู

วันที่ 11-14 กุมภาพันธ์ 2025 เป็นช่วงที่เฟซบุ๊คช่วยดันโพสต์ให้ ระบบหลังบ้านแจ้งว่ายอดการมองเห็นมาจากคนที่กดติดตามเพจ 13% และคนที่ไม่ได้กดติดตามเพจ 87% ซึ่งก็คือเฟซบุ๊คนำโพสต์ไปใส่ไว้ตรง "คุณอาจจะสนใจสิ่งนี้ (Suggested content)" ทำให้มีคนกดติดตามเพจเพิ่มขึ้นเยอะมาก

แต่พอกลับสู่สภาวะปกติอย่างเช่นสัปดาห์ที่แล้ว 17-22 กุมภาพันธ์ 2025 ยอดการมองเห็น 91% มาจากผู้ที่กดติดตามเพจ ส่วนคนนอกที่ไม่ได้กดติดตามเหลือเพียงแค่ 9% เท่านั้น

ถ้านำสถิติสองช่วงเวลานี้มาเปรียบเทียบกันก็จะพบว่าแตกต่างกันอย่างมีนัยสำคัญ ดังนั้นเวลาที่ได้ยินใครบอกว่า "อะไรกันเนี่ย โดนลดยอด Reach อีกแล้ว" มันไม่ใช่แค่ 10-15% เหมือนที่จินตนาการไว้ แต่เป็นยอดหายไป 80-90% เลยต่างหาก ซึ่งตัวเลขที่มากขนาดนี้ต่อให้เป็นแอดมินเพจมืออาชีพก็ท้อใจได้กันทั้งนั้น

ด้วยเหตุนี้ ถ้าหากชอบคอนเทนต์ไหนก็ช่วยกันกดปุ่ม Like สักหน่อย เพื่อเพิ่มโอกาสให้อัลกอริทึมเฟซบุ๊คช่วยดันโพสต์ให้ อีกทั้งเป็นกำลังใจให้กับผู้สรรสร้างผลงานด้วย