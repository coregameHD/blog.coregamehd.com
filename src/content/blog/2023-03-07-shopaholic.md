---
title: "โรคเสพติดการช็อปปิ้ง"
featuredImage: "https://res.cloudinary.com/kagamiweb/image/upload/v1746286293/blog.coregamehd.com/shopaholic.jpg"
publishDate: "2023-03-07"
publish: True
categories: ["Thoughts"]
slug: "shopaholic"
---


สมัยก่อนผมเคยเชื่อว่ากิเลสระงับได้ด้วยการซื้อ ถ้าอยากได้อะไรก็ต้องรีบซื้อโดยทันที ผมมีความสุขกับการครอบครองสิ่งของใหม่ๆ เป็นอย่างยิ่ง แต่หลังจากนั้นไม่นานความสุขก็แปรเปลี่ยนเป็นความเศร้าสลดใจเพราะไม่รู้ว่าจะซื้อของพวกนั้นมาทำไม

จนกระทั่งผมได้รู้จักกับเทคนิคที่ช่วยแก้ปัญหาโรคเสพติดการช็อปปิ้งได้ นั่นคือ "การประวิงเวลา" เมื่อมีสิ่งของที่อยากได้ ยังไม่ต้องรีบซื้อ ให้ประวิงเวลาไว้ก่อนสักหนึ่งสัปดาห์เพื่อพิจารณาว่าเราแค่อยาก (want) หรือต้องการ (need) สิ่งของชิ้นนั้นจริงๆ

ด้วยเคล็ดลับง่ายๆ นี้ ทำให้ผมค้นพบว่าต่อให้ไม่มีสิ่งของชิ้นนั้นก็สามารถใช้ชีวิตได้อย่างปกติสุข อีกทั้งมีเงินเก็บมากขึ้นเพราะไม่ต้องเสียเงินซื้อของไร้สาระที่ไม่จำเป็นกับชีวิต และที่สำคัญคือไม่หลงกลกับการตลาดที่ใครต่อใครต่างพร่ำบอกว่าของมันต้องมีอีกต่อไป
