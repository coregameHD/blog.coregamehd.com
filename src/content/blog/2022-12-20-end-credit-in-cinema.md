---
title: "End Credit ในโรงหนัง"
featuredImage: "https://res.cloudinary.com/kagamiweb/image/upload/v1746804824/blog.coregamehd.com/end-credit-in-cinema.jpg"
publishDate: "2022-12-20"
publish: True
categories: ["Thoughts"]
slug: "end-credit-in-cinema"
---


หนึ่งในนิสัยติดตัวที่ได้รับจากการเล่นเอโรเกะคือ "การเคารพบรรดาผู้สรรสร้างผลงานทุกคน"

ปฏิเสธไม่ได้เลยว่าผู้กำกับ ผู้เขียนบท นักวาด และนักพากย์ คือบุคลากรสำคัญที่กำหนดทิศทางของเกม แต่คนที่ทำให้ผลงานดังกล่าวกลายเป็นความจริงได้คือทีมงานที่อยู่เบื้องหลังทุกคน

End Credit เป็นสถานที่เดียวที่จารึกชื่อแรงงานตัวเล็กตัวน้อยเหล่านี้ ดังนั้นผมจึงตั้งใจอ่าน End Credit ตอนท้ายเกมทุกครั้งที่มีโอกาส เพื่อเป็นการแสดงความเคารพและให้เกียรติเหล่าทีมงานที่พยายามทำให้ความฝันของใครสักคนออกมาเป็นรูปเป็นร่างได้

เรื่องที่น่าประหลาดใจคือโรงหนังในไทยนี่แหละ เมื่อเนื้อเรื่องในหนังดำเนินมาถึงฉากจบตอนสุดท้าย แทนที่จะรอให้ End Credit ฉายจบก่อน แต่พนักงานดันเปิดไฟ เปิดประตูทางออก แถมผู้คนในโรงทยอยเดินออกจากโรงกันหมดเลย

ถ้าใครยืนกรานว่าจะนั่งอยู่ที่เดิมจนกว่าหนังจะฉายจบสมบูรณ์จริงๆ ก็จะได้พบกับ "สายตาอาฆาตแค้น" จากแม่บ้านที่กุลีกุจอเข้ามาทำความสะอาดเพื่อรอต้อนรับแขกผู้มาเยือนรอบถัดไป

ไม่น่าเชื่อว่าการรอดู End Credit ในโรงหนังจำเป็นต้องมีจิตใจที่แข็งแกร่งอย่างยิ่ง เมื่อไหร่วัฒนธรรมการรับชม End Credit จะแพร่หลายในไทยกันนะ
