---
title: "พรีวิว Select Oblige (เกมใหม่ค่าย Madosoft)"
featuredImage: "https://res.cloudinary.com/kagamiweb/image/upload/v1746283871/blog.coregamehd.com/preview-select-oblige.jpg"
publishDate: "2023-12-21"
publish: True
categories: ["Visual Novel"]
slug: "preview-select-oblige"
---


เกมใหม่ค่าย Madosoft

Select Oblige
セレクトオブリージュ

เนื้อเรื่องเล่าถึงโลกญี่ปุ่นปัจจุบันที่มีเขตปกครองพิเศษสำหรับชนชั้นสูง (elite) อาศัยอยู่ แน่นอนว่าโรงเรียนในเขตปกครองพิเศษก็สงวนไว้สำหรับชนชั้นสูงเท่านั้น คนธรรมดาเข้าไม่ได้

แต่โรงเรียนแห่งนี้มีโครงการพิเศษที่จัดขึ้นปีละหนึ่งครั้ง รับชาวบ้านตาสีตาสาไม่เกี่ยงว่าเป็นใครมาจากไหน ให้เข้ามาเรียนในโรงเรียนแห่งนี้ได้

พระเอกเป็นคนธรรมดาสามัญที่อาศัยอยู่ในสลัม บังเอิญได้รับโอกาสเข้าเรียนในโรงเรียนแห่งนี้ แน่นอนว่าไม่ใช่เรื่องง่าย ต้องตะเกียกตะกายดิ้นรนเพื่อเอาตัวรอดท่ามกลางผู้คนที่มียศฐาบรรดาศักดิ์ต่างกันอย่างสิ้นเชิง

---

ส่วนตัวผมคิดว่าเนื้อเรื่องแนว "หมาเห่าเครื่องบิน" หรือ "ดอกฟ้ากับหมาวัด" อาจจะไม่ใช่ของใหม่ แต่ก็ถือว่าแปลกและน่าสนใจสำหรับเกม VN

ความสนุกของเกมนี้ขึ้นอยู่กับ "ตัวเร่งปฏิกิริยา" ว่าผู้เขียนบทจะแต่งเนื้อเรื่องอย่างไรให้คนที่มีแนวความคิดต่างกันอย่างสิ้นเชิงจากชนชั้นที่แตกต่างกัน สามารถทำความเข้าใจซึ่งกันและกันได้

เนื้อเรื่องเป็นยังไงไม่รู้ แต่ถูกใจนักวาดคนนี้ตั้งแต่สมัยทำงานอยู่ค่าย minori แล้ว มีแววว่าจะเสียเงินซะแล้วสิ
