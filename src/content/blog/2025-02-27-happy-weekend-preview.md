---
title: "ความรู้สึกก่อนเล่น Happy Weekend"
featuredImage: "https://res.cloudinary.com/kagamiweb/image/upload/v1752071725/blog.coregamehd.com/happy-weekend-preview.jpg"
publishDate: "2025-02-27"
publish: true
categories: ["Visual Novel"]
slug: "happy-weekend-preview"
---

Happy Weekend (ハッピーウィークエンド) เกมใหม่จาก Hooksoft รอบนี้โดนใจผมสุดๆ เอาเงินผมไปเลย

คอนเซปต์ของเกมนี้คือความรักของนักศึกษามหา'ลัยที่เติบโตเป็นผู้ใหญ่ แต่ก็ยังไม่ใช่ผู้ใหญ่เต็มขั้น ซึ่งน่าสนใจมากเมื่อเทียบกับเซ็ตติ้งรั้วโรงเรียนที่พบได้บ่อยจนเกร่อ

เรื่องที่ผมคิดว่าเด็ดยิ่งกว่านั้นคือตัวละครแฟนเก่า (ชิอินะ ยูกิ - หัวน้ำตาลอ่อนที่ถือหนังสือในรูป) ตามเนื้อเรื่องเธอเป็นคนที่สนิทกับพระเอกมานานมาก เคยคบกันตั้งแต่สมัยมัธยมปลาย สนิทสนมกันสุดๆ ชนิดที่ว่าแค่มองตาก็รู้ใจ 

แต่ถึงจะบอกว่าเป็นแฟนกันแต่ก็ไม่ได้มีความรักแบบ romance คบกันเพียงเพราะอยู่ด้วยกันแล้วรู้สึกสบายใจ ก็เลยทำให้ทั้งสองคนเลิกคบกัน แต่ก็ยังพักอาศัยอยู่ด้วยกัน พูดคุยกันอย่างสนิทสนม เป็นความสัมพันธ์ที่ไม่มีชื่อเรียก เพื่อนก็ไม่ใช่ แฟนก็ไม่ใช่ พี่น้องก็ไม่ใช่ ไม่ใช่อะไรสักอย่าง