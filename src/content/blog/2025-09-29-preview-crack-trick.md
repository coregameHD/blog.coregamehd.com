---
title: "ความรู้สึกหลังเล่น CRACK≡TRICK! ไทเค็นบัง"
featuredImage: "https://res.cloudinary.com/kagamiweb/image/upload/v1759218641/blog.coregamehd.com/preview-crack-trick.jpg"
publishDate: "2025-09-29"
publish: true
categories: ["Visual Novel"]
slug: "preview-crack-trick"
---

CRACK≡TRICK! เป็นเกมแนวสืบสวนสอบสวน sci-fi ที่มีฉากหลังเป็นโลกอนาคตอันใกล้ พระเอกของเรื่องเป็นนักสืบหนุ่มยอดฝีมือที่เรียนจบจากสถาบันชั้นนำ ส่วนนางเอกหลักเป็นผู้ช่วยนักสืบ ทั้งสองคนไม่ได้ทำอะไรมากไปกว่าคดีเล็กๆ น้อยๆ อย่างเช่นตามหาสัตว์เลี้ยงที่หายไป

จนกระทั่งวันหนึ่งพระเอกได้รับไหว้วานให้ทำคดีเกี่ยวกับการเสียชีวิตปริศนาของคนในตระกูลฟอร์แกน ตระกูลที่ทรงอิทธิพลและมีอำนาจยิ่งใหญ่ราวกับเจ้าของประเทศ โดยเบาะแสเดียวที่มีคือผู้ตายได้พบกับ 'สตรีสีชาด' ก่อนเกิดเหตุสลดไม่กี่วัน

เพื่อสืบหาความจริง บรรดาพระเอกจึงต้องเข้าไปใช้ชีวิตอยู่ในคฤหาสน์ของสามพี่น้องตระกูลฟอร์แกนเพื่อตามล่าหาตัวตนที่แท้จริงของ 'สตรีสีชาด' ให้ได้

........

เรื่องที่ผมชอบมากที่สุดของเกมนี้คือนางเอกหลัก เซราฟิน่า (เด็กผู้หญิงหัวสีชมพู) เธอเป็นคนที่มีความกระเหี้ยนกระหือรือเหมือนคานาตะในเกม Kamimaho แต่ฉลาดกว่า แถมยังเข้าขากับพระเอกได้อย่างดีเยี่ยม ตบมุกกันตลอดทั้งเกม ถ้าใคชอบตัวละครสไตล์นี้ก็คงจะถูกใจไม่น้อย

อย่างไรก็ตาม แม้ว่าเซ็ตติ้งของเกมนี้เป็น sci-fi ตามสไตล์ที่ค่าย CRYSTALiA ช่ำชอง แต่โครงเรื่องที่แท้จริงคือ mystery ดังนั้นผลลัพธ์จะขึ้นอยู่กับบทสรุปตอนท้ายว่าปมปริศนาถูกคลี่คลายได้อย่างไร เป็นเกมประเภท hit or miss ไม่ดีก็ห่วยไปเลย ไม่มีกึ่งกลาง

เดือนหน้าหลังเกมเวอร์ชั่นเต็มวางขาย ผมจะเล่นให้จบแล้วเขียนรีวิวอีกรอบ มารอติดตามกันดีกว่า