---
title: "Koi x Shin Ai Kanojo (恋×シンアイ彼女)"
featuredImage: "https://res.cloudinary.com/kagamiweb/image/upload/v1746283869/blog.coregamehd.com/koi-shin-ai-kanojo.jpg"
publishDate: "2023-09-17"
publish: True
categories: ["Visual Novel"]
slug: "koi-shin-ai-kanojo"
---


Koi x Shin Ai Kanojo (恋×シンアイ彼女) เป็นเกมที่เสียงแตกออกเป็นสองฝั่งอย่างชัดเจน ถ้าใครชอบก็ชอบเลย ถ้าใครเกลียดก็เกลียดเลย ซึ่งคนส่วนมากเกลียดจนถึงขั้นสาปส่ง ยกให้ Niijima Yuu (新島 夕) เป็นนักเขียนบทที่แย่ที่สุดโดยไม่สนใจว่าผลงานที่ผ่านมาอย่าง Hatsuyuki Sakura ทำได้ดีแค่ไหนก็ตาม

(ขออนุญาตใช้คำหยาบ) คนส่วนมากบอกว่าตอนจบเกมนี้เหี้ย ผมไม่เห็นด้วย เพราะว่าแท้จริงแล้วมันโคตรเหี้ย เหี้ยมากๆ ไม่ใช่แค่เหี้ยธรรมดา แต่เพราะความเหี้ยของมันนี่แหละที่ทำให้ผมชอบเกมนี้

---

Koi x Shin Ai Kanojo นำเสนอเรื่องราวความรักในรั้วโรงเรียนที่เรียบง่าย ปราศจากความโลดโผนตื่นเต้น ไม่มีเวทมนตร์ ไม่มีพลังวิเศษ พระเอกเป็นเพียงคนธรรมดาที่ปราศจากสีสันใดๆ ด้วยเหตุนี้สิ่งที่พระเอกประสบพบเจอจึงให้ความรู้สึกสมจริงเสมือนว่าผู้เล่นเป็นพระเอกจริงๆ

เมื่อพระเอกได้เผชิญกับความจริงอันละเอียดอ่อน ผู้เล่นจึงรู้สึกสะเทือนอารมณ์อ่อนไหว (sentimentality) ตามไปด้วย ซึ่งความสั่นสะเทือนจิตใจนี้ก่อให้เกิดอารมณ์ต่างๆ นานาแตกต่างตามประวัติภูมิหลังของผู้เล่น ไม่ว่าประสบการณ์นั้นจะน่าประทับใจหรือไม่ก็ตาม การที่ผู้เล่นรู้สึก "อิน" เสมือนว่าตัวเองเป็นตัวละครในเรื่อง ถือว่าวิชวลโนเวลได้ทำหน้าที่ของมันอย่างสมบูรณ์แบบแล้วมิใช่หรือ

ด้วยเหตุนี้ ผมจึง  ̶ห̶ล̶อ̶ก̶ล̶̶่อ̶  เชิญชวนให้ทุกคนลองเล่นเกมนี้สักครั้งหนึ่ง ไม่ว่าจะชอบหรือไม่ก็ตาม อย่างน้อยประสบการณ์ที่ได้สัมผัสจากเกมนี้ก็ไม่เหมือนกับเกมทั่วไปที่วางขายตามท้องตลาด อีกทั้งหลงเหลืออยู่ในความทรงจำของผู้เล่นอย่างแน่แท้
