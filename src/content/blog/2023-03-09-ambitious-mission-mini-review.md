---
title: "มินิรีวิว Ambitious Mission (Saga Planets)"
featuredImage: "https://res.cloudinary.com/kagamiweb/image/upload/v1746286293/blog.coregamehd.com/ambitious-mission-mini-review.jpg"
publishDate: "2023-03-09"
publish: True
categories: ["Visual Novel"]
slug: "ambitious-mission-mini-review"
---


เมื่อพูดถึงการประกวด Moe Game Award ประจำปี 2022 หนึ่งในเกมที่คนญี่ปุ่นเก็งว่าน่าจะติด Top 5 คือ Ambitious Mission ของค่าย Saga Planets ซึ่งผมเห็นด้วยอย่างยิ่ง มีแนวโน้มสูงมากที่เกมนี้จะได้รับรางวัลอันดับต้นๆ แน่นอน

Ambitious Mission เป็นเกมที่มีประเด็นหลากหลาย เปิดเรื่องด้วยการขโมยที่ไม่ได้จำกัดแค่การขโมยสิ่งของหรือวัตถุที่จับต้องได้ แต่ยังมีการขโมยสิ่งที่เป็นนามธรรมอย่าง "การขโมยลมหายใจ" อีกด้วย

เกมนำเสนอประเด็นเหล่านี้ผ่านประโยคที่เรียบง่าย ยกตัวอย่างเช่น "สิ่งที่คนเรามีอยู่ในมือมักจะเป็นสิ่งที่ถูกมองข้ามอยู่เสมอ" แม้ดูเหมือนไม่มีอะไร แต่ถ้าลองขบคิดดูก็จะพบว่ามีความหมายลึกซึ้งอย่างยิ่ง

นอกจากนี้เกมยังนำเสนอวิชา ██████ แบบเจาะลึก เริ่มตั้งแต่ประวัติศาสตร์ของ ██████ จนถึงสิ่งที่พบได้ในปัจจุบันอย่าง ██████ และครอบคลุมถึงเหตุการณ์ใหม่ล่าสุดที่สั่นคลอนผู้คนทั่วทั้งโลกรวมถึงประเทศไทยในปี 2020-2022 อย่างเช่น ██████ อีกด้วย ถ้าใครเรียนสาขาวิชานี้คงจะถูกใจไม่ใช่น้อย

อย่างไรก็ตาม ความหนักแน่นของเนื้อหายังสู้รูท ████ ในเกม Kinkoi ไม่ได้เลยแม้แต่น้อย อีกประการหนึ่งที่ไม่กล่าวถึงไม่ได้คือเนื้อหาประมาณ 25% ไม่เกี่ยวข้องกับประเด็นหลักของเกม สามารถกดข้ามได้โดยไม่มีผลกระทบกับเนื้อเรื่อง และความเป็น Slice of life ที่ยัดเยียดมุกตลกใส่ในช่วงสถานการณ์ตึงเครียด

ในภาพรวม ถ้ามองว่าเกมนี้เป็นคาราเกะ (คาแรคเตอร์เกม - เกมที่ขายความน่ารักของตัวละคร) ก็พอมองข้ามจุดด้อยเหล่านี้ไปได้ ภาค Fandisk ที่กำลังจะวางจำหน่ายในช่วงกลางปีอาจแก้ไขจุดด้อยเหล่านี้จนหมดสิ้นเหมือนที่เคยทำในเกม Kinkoi: Golden Time ก็ได้

#### Spoiler <สปอยเนื้อหาเกม AnMitsu และ Kinkoi>

นอกจากนี้เกมยังนำเสนอวิชา **เศรษฐศาสตร์มหภาค** แบบเจาะลึก เริ่มตั้งแต่ประวัติศาสตร์ของ **เงินตรา** จนถึงสิ่งที่พบได้ในปัจจุบันอย่าง **สินเชื่อ, เงินกู้, การลงทุน** และครอบคลุมถึงเหตุการณ์ใหม่ล่าสุดที่สั่นคลอนผู้คนทั่วทั้งโลกรวมถึงประเทศไทยในปี 2020-2022 อย่างเช่น **บิทคอยน์, คริปโตเคอร์เรนซี, บล็อคเชน** อีกด้วย ถ้าใครเรียนสาขาวิชานี้คงจะถูกใจไม่ใช่น้อยอย่างไรก็ตาม 

อย่างไรก็ตาม ความหนักแน่นของเนื้อหายังสู้รูท **ริอา** ในเกม Kinkoi ไม่ได้เลยแม้แต่น้อย......
