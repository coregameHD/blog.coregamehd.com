---
title: "ตัวละครโปรดในปี 2024"
featuredImage: "https://res.cloudinary.com/kagamiweb/image/upload/v1751044407/blog.coregamehd.com/favorite-character-2024.jpg"
publishDate: "2024-12-30"
publish: true
categories: ["Visual Novel"]
slug: "favorite-character-2024"
---

ถ้าถามว่าชอบเกมวิชวลโนเวลอะไรมากที่สุดในปี 2024 ผมตอบไม่ได้เพราะเกมที่ผมชอบล้วนมีข้อบกพร่อง หลายเกมเปิดเรื่องได้ดีแต่ดันมาตกม้าตายตอนจบซะอย่างนั้น

แต่ถ้าถามว่าชอบตัวละครอะไรมากที่สุดในปี 2024 ผมตอบได้ทันทีว่า Takigawa Komari (滝川 小鞠) จากเกม Setsuna ni Kakeru Koi Hanabi (刹那にかける恋はなび)

จากเนื้อเรื่องในเกม โคมาริทำหน้าที่เป็นไคโซเอนิน (ตำแหน่งสนับสนุน) ที่เข้าขากับพระเอกได้ดีเยี่ยม คอยอยู่เคียงข้างตลอดทั้งในและนอกสนามแข่ง นอกจากนี้ยังช่วยปฐมพยาบาล ให้คำปรึกษา และตำหนิอย่างตรงไปตรงมาโดยไม่ปิดบังหรือเสแสร้งความรู้สึกใดๆ

ไม่มีตัวละครน้องสาวที่ยอดเยี่ยมและสมบูรณ์แบบในทุกด้านมากไปกว่าโคมาริอีกแล้ว นุ่มฟูน่ารัก น่าทะนุถนอม อยากปกป้องดูแลชนิดที่ว่าริ้นไม่ให้ไต่ ไรไม่ให้ตอม ตัวละครนี้ดีจนไม่รู้จะพูดยังไง ดีที่แปลว่าดีจริงๆ ตรงตามตัวอักษร 

ถ้าถามว่าดีขนาดไหนน่ะเหรอ ดีชนิดที่ว่าเป็นเกมเดียวที่ผมปิดเสียงและกดปุ่ม CTRL ข้ามฉาก H เพราะไม่อยากให้เธอแปดเปื้อน ถ้าเกมนี้มีฉบับแปลอังกฤษผมจะไม่โหลด Patch และเล่นเวอร์ชั่น All Ages อย่างเดียว