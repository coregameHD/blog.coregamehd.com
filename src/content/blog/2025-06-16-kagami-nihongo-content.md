---
title: "คอนเทนต์ที่ทำยากที่สุดของเพจ Kagami Nihongo"
featuredImage: "https://res.cloudinary.com/kagamiweb/image/upload/v1755266192/blog.coregamehd.com/kagami-nihongo-content.jpg"
publishDate: "2025-06-16"
publish: true
categories: ["Language"]
slug: "kagami-nihongo-content"
---

คอนเทนต์ในเพจ Kagami Nihongo ที่ทำยากที่สุดและใช้เวลามากที่สุดคือ "ไวยากรณ์ภาษาญี่ปุ่น"

ถ้าเป็นเพจอื่นก็แค่แต่งประโยคขึ้นมาเองหรือจะหยิบยกมาจากตำราเรียนก็ได้ แต่เพจของผมทำแบบนั้นไม่ได้ เพราะขัดแย้งกับคอนเซปต์ของเพจที่ประกาศไว้ว่าเนื้อหาทุกอย่างนำมาจากการใช้งานจริงในเกมวิชวลโนเวล

พอเป็น Real Japanese แบบที่เจ้าของภาษาใช้งานจริงก็เลยทำให้เกิดปัญหาใหม่ตามมา นั่นคือหลายประโยคต้องอาศัยบริบทก่อนหน้า ต้องรู้ topic ว่าก่อนหน้านี้ตัวละครกำลังสนทนาเรื่องอะไร ถ้าไม่เคยเล่นเกมมาก่อนก็จะไม่มีทางเข้าใจเลยว่าประโยคนั้นหมายถึงอะไรกันแน่

เรื่องแปลกแต่จริงคือประโยคที่มีไวยากรณ์ดีๆ เหมาะสำหรับนำมาสอนภาษาญี่ปุ่นส่วนมากอยู่ในฉากลามก ผมไม่กล้านำมาใช้เพราะเดี๋ยวผู้ติดตามเพจรู้ความลับว่าเพจนี้เป็นเพจโปรโมทเกมโป๊ที่สอนภาษาญี่ปุ่นบังหน้า