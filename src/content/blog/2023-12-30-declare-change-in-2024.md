---
title: "การเปลี่ยนแปลงครั้งใหญ่ในปี 2024"
featuredImage: "https://res.cloudinary.com/kagamiweb/image/upload/v1746283871/blog.coregamehd.com/declare-change-in-2024.jpg"
publishDate: "2023-12-30"
publish: True
categories: ["Thoughts"]
slug: "declare-change-in-2024"
---


หากมองเพียงผิวเผิน เพจ Kagami ทั้งสองเพจอาจจะไม่ต้องประดิษฐ์คิดค้นอะไรใหม่ แค่ทำสิ่งเดิมซ้ำๆ ก็หากินได้ตลอดชาติจนกว่าบริษัทเกมเจ๊งหมดทั้งตลาดหรือคนไทยทุกคนเลิกเรียนภาษาญี่ปุ่น 

แม้ในใจส่วนหนึ่งผมคิดแบบนั้น แต่ผมก็รู้ดีว่า**ความสำเร็จในอดีตไม่ได้การันตีถึงความสำเร็จในอนาคตเสมอไป**

จากประสบการณ์ทำคอนเทนต์มาตลอด 15 ปีตั้งแต่ยุคไดอารี่ออนไลน์ เขียนบล็อกใน exteen จนถึงเปิดเพจเฟซบุ๊ค ไม่มีครั้งไหนที่ผมรู้สึกว่าพฤติกรรมของผู้คนเปลี่ยนไปเร็วมากขนาดนี้มาก่อน 

หลังจากนี้โลกของการทำคอนเทนต์จะไม่เหมือนเดิมอีกต่อไป ด้วยการเข้ามาของ Generative AI และความต้องการของมนุษย์ที่เปลี่ยนไปอย่างเร็วยิ่งยวด ทำให้กลยุทธ์ที่วางไว้เมื่อ 4-5 ปีก่อนเริ่มล้าสมัยแล้ว

ดังนั้นตั้งแต่ปี 2024 เป็นต้นไป เตรียมพบกับคอนเทนต์รูปแบบใหม่หมดจด รอติดตามได้เลย อีกไม่นานเกินรอ
