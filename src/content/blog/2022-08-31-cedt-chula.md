---
title: "หลักสูตรใหม่ ป.ตรี วิศวกรรมคอมพิวเตอร์และเทคโนโลยีดิจิทัล ม.จุฬา"
featuredImage: "https://res.cloudinary.com/kagamiweb/image/upload/v1746804821/blog.coregamehd.com/cedt-chula.jpg"
publishDate: "2022-08-31"
publish: True
categories: ["Thoughts"]
slug: "cedt-chula"
---


พึ่งเห็นข่าว ม.จุฬา เปิดหลักสูตรใหม่ ป.ตรี วิศวกรรมคอมพิวเตอร์และเทคโนโลยีดิจิทัล (Computer Engineering & Digital Technology)

หลังจากที่อ่านรายละเอียดเสร็จถึงกับอุทานว่าโอ้โห โคตรดี ดีงามมาก ขอคารวะคนคิดหลักสูตร ถ้าย้อนเวลากลับไปได้จะสมัครเรียนสาขานี้อย่างไม่ลังเลเลย

---

สมัยเรียนวิศวะคอมฯ (เรียนจบนานแล้ว ไม่ใช่จุฬานะ ใบ้ให้ว่าหนึ่งในแปดเกียร์เก่า) เคยคิดอยู่ว่าบางวิชาเรียนไปทำไม เรียนแล้วไม่ได้ใช้เลย 

แต่หลักสูตรใหม่ CEDT ของ ม.จุฬา คัดแต่วิชาที่จำเป็นต้องใช้ในการทำงานแบบเน้นๆ ตัดวิชาที่ไม่จำเป็นอย่างฟิสิกส์ เคมี เขียนแบบ และวิชาที่อาจจะไม่ได้ใช้อย่างแคลคูลัสออกไปหมดเลย เรียนแค่ discrete math, logic, stats ก็พอ

ยิ่งไปกว่านั้น หลักสูตรให้ความสำคัญกับประสบการณ์ทำงานอย่างมาก ต้องฝึกงานตั้งแต่ปี 1 และในปีสุดท้าย ปี 4 เป็นสหกิจศึกษา ไม่ต้องเรียน ทำงานจริงอย่างเดียวตลอดทั้งปี

---


หลังจบการศึกษาแทบไม่ต้องคิดเรื่องหางานเลยมั้ง ไม่สิ น่าจะได้งานทำจริงๆ ตั้งแต่ปี 4 เลย ดีไม่ดีน่าจะโดนจองตัวตั้งแต่ตอนฝึกงานปี 3 แล้ว

ข้อเสียเดียวที่นึกออกคือเรียนๆ ไปแล้วเพื่อนหาย เชื่อว่าน่าจะมีคนลาออกหรือไม่ก็ถูกมหาลัยไล่ออก (รีไทร์) เกินครึ่งคณะ เพราะหลักสูตรจัดให้เรียนวิชาปราบเซียนอย่าง Data Structures and Algorithms ตั้งแต่ ปี 1 เทอม 1 ใครไม่เก่งโปรแกรมมิ่งกับคณิตศาสตร์ ตายอย่างเดียว
[

ป.ตรี วิศวกรรมคอมพิวเตอร์และเทคโนโลยีดิจิทัล

Computer Engineering & Digital Technology (ป.ตรี วิศวกรรมคอมพิวเตอร์และเทคโนโลยีดิจิทัล) กำลังดำเนินการนำเข้าระบบ TCAS หลักสูตรวิศวกรรมศาสตรบัณฑิต สาขาวิชาวิศวกรรมคอมพิวเตอร์และเทคโนโลยีดิจิทัล ชื่อปริญญา: วิศวกรรมศาสตรบัณฑิต (วิศวกรรมคอมพิวเตอร์และเทคโนโลยีดิจิทัล) / วศ.บ. (วิศวกรรมคอมพิวเตอร์และเท…

![](https://www.cp.eng.chula.ac.th/favicon.ico)

![](https://www.cp.eng.chula.ac.th/wp-content/uploads/2015/01/Logo1-300x42.jpg)
](https://www.cp.eng.chula.ac.th/cedt)[https://www.cp.eng.chula.ac.th/cedt](https://www.cp.eng.chula.ac.th/cedt)
