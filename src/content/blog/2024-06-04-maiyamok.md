---
title: "เครื่องหมายไม้ยมก"
featuredImage: "https://res.cloudinary.com/kagamiweb/image/upload/v1746028264/blog.coregamehd.com/maiyamok.jpg"
publishDate: "2024-06-04"
publish: True
categories: ["General"]
slug: "maiyamok"
---


ประเด็นเรื่องเครื่องหมายไม้ยมก ถ้าผมเขียนงานให้คนอื่นหรือแปลเอกสารทางการ ผมอาจจะยอมทำตามหลักเกณฑ์ของราชบัณฑิตฯ (เว้นวรรคทั้งด้านหน้าและด้านหลัง)

แต่ถ้าเป็นงานเขียนส่วนตัว ผมจะเคาะหลังอย่างเดียวเท่านั้น เพราะการเคาะหน้าเคาะหลังตามราชบัณฑิตฯ มันไม่สวยเลยสักนิด

สมมุติว่าตัดเรื่องความสวยงามออกไปที่เป็นเหตุผลส่วนตัวออกไป การเคาะหน้าเคาะหลังทำให้เกิดปัญหาเวลาตัดคำบรรทัดใหม่ ยกตัวอย่างเช่นคำว่า "ต่าง ๆ นานา" ถ้าเขียนตามราชบัณฑิตฯ แบบนี้ มีโอกาสที่ไม้ยมกจะตกไปอยู่บรรทัดถัดไป

ผมยอมรับว่า "ต่างๆ นานา" คือวิธีการเขียนที่ผิด แต่ผมขอยืนกรานที่จะใช้แบบที่มันผิดนี่แหละ ถ้าทุกคนร่วมมือร่วมใจกันเขียนผิดแบบนี้ต่อไปเรื่อยๆ สักวันหนึ่งสิ่งที่ผิดจะกลายเป็นสิ่งที่ถูก และไม่มีใครหยุดยั้งการเปลี่ยนแปลงนี้ได้
