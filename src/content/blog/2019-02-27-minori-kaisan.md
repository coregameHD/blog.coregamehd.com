---
title: "minori ยุบค่าย"
featuredImage: "https://res.cloudinary.com/kagamiweb/image/upload/v1746804798/blog.coregamehd.com/minori-kaisan.jpg"
publishDate: "2019-02-27"
publish: True
categories: ["Visual Novel"]
slug: "minori-kaisan"
---


วันนี้ minori ประกาศยุบค่ายอย่างเป็นทางการ

minori เป็นค่ายเกมที่เปิดมานานมาก (ผลงานในตำนานอย่างเช่น ef หรือ eden* รวมถึง supipara ที่ได้รับการแปลเป็นภาษาอังกฤษลง Steam) แต่นับจากวันนี้เป็นต้นไป คงไม่มีผลงานใหม่อีกต่อไปแล้ว

ทันที่ที่ได้ยินข่าวนี้ ผมรู้สึกสะเทือนใจอย่างมาก เพราะเกมค่ายนี้มีอิทธิพลกับชีวิตของผมอย่างใหญ่หลวง

สำหรับคนอื่น อาจจะเป็นแค่เกมเอโรเกะเกมหนึ่ง แต่สำหรับผม เกมของค่ายนี้ทำให้ชีวิตผมเปลี่ยนแปลงไปในทางที่ดีขึ้น

ย้อนกลับไปเมื่อ 6 ปีที่แล้ว ผมอยากเล่นเกม Natsuzora no Perseus มาก แต่เกมนี้ไม่มีแปลเป็นภาษาอังกฤษ ผมจึงตัดสินใจเรียนภาษาญี่ปุ่นพร้อมตั้งเป้าหมายว่าสักวันหนึ่งจะต้องเล่นเกมนี้ให้ได้

แน่นอนว่าภาษาญี่ปุ่นขึ้นชื่อเรื่องความยากและความโหด มีผู้เรียนหลายๆ คนถอดใจและล้มเลิกไปในเวลาไม่นานนัก

บางครั้งผมก็ท้อเหมือนคนอื่นๆ และคิดจะเลิกเรียน แต่เพราะมีเกมนี้เป็นแรงผลักดัน ทำให้ผมสามารถข้ามกำแพงภาษาได้ในที่สุด

ทุกวันนี้ภาษาญี่ปุ่นของผมอยู่ในระดับที่เรียกว่าสามารถใช้งานได้จริง เป็นความสามารถพิเศษ เป็นทักษะภาษาที่สามที่ทำให้ผมเข้าถึงข้อมูลข่าวสารรวมทั้งแนวคิดใหม่ๆ โดยไม่ต้องรอการแปลแต่อย่างใด

ทั้งหมดต้องขอบคุณเกมนี้ที่เป็นแรงบันดาลใจให้ผมลุกขึ้นมาทำอะไรสักอย่างที่ไม่ว่าใครก็บอกว่าเป็นไปไม่ได้

น่าเสียดายที่เจตนารมณ์ของค่ายเกมนี้ไม่สามารถสืบทอดต่อไปได้ ผมรู้ดีว่าทุกสิ่งทุกอย่างล้วนมีการเปลี่ยนแปลง แต่ไม่นึกว่าจะมาถึงเร็วขนาดนี้

ผมยอมรับว่าเสียใจพอสมควรเลย เพราะต่อจากนี้คงไม่มีผลงานใหม่ๆ จากค่ายเกมนี้อีกต่อไป

แต่ไม่ว่าอย่างไรก็ตาม ผมต้องขอขอบคุณสำหรับทุกสิ่งทุกอย่างที่ผ่านมาครับ
วันนี้คงต้องจากลากันแล้ว minori

本当にお疲れ様でした。
今まで素晴らしい作品をありがとうございました。

@coregameHD
28/02/2019
[

Kagami Visual Novel

วันนี้ minori ประกาศยุบค่ายอย่างเป็นทางการ minori เป็นค่ายเกมที่เปิดมานานมาก (ผลงานในตำนานอย่างเช่น ef หรือ eden* รวมถึง supipara ที่ได้รับการแปลเป็นภาษาอังกฤษลง Steam) แต่นับจากวันนี้เป็นต้นไป…

![](https://static.xx.fbcdn.net/rsrc.php/yv/r/B8BxsscfVBr.ico)FacebookKagami Visual Novel

![](https://scontent-sin6-4.xx.fbcdn.net/v/t1.6435-9/53262063_2266044050101819_8737052426072227840_n.jpg?stp&#x3D;dst-jpg_p960x960&amp;_nc_cat&#x3D;100&amp;ccb&#x3D;1-7&amp;_nc_sid&#x3D;0be424&amp;_nc_ohc&#x3D;kXoFtiQAnYsAX-7AsiK&amp;_nc_ht&#x3D;scontent-sin6-4.xx&amp;oh&#x3D;00_AfCt8aWNX10cWXoOuIqGMPrlgH9HsQVs_ETgnQc3kSZFPg&amp;oe&#x3D;6441B37B)
](https://www.facebook.com/kagamivisualnovel/posts/2266044753435082)เขียนครั้งแรกที่เพจ Kagami Visual Novel
