---
title: "ความรู้สึกหลังเล่น Mahou Shoujo no Majo Saiban ไทเค็นบัง"
featuredImage: "https://res.cloudinary.com/kagamiweb/image/upload/v1755266194/blog.coregamehd.com/preview-manosaba.jpg"
publishDate: "2025-06-26"
publish: true
categories: ["Visual Novel"]
slug: "preview-manosaba"
---

ผมลองให้ คุณจะได้ไม่ต้องลอง Mahou Shoujo no Majo Saiban (魔法少女ノ魔女裁判)
https://store.steampowered.com/app/3101040

ถ้าให้สรุปง่ายๆ ก็คือเกมนี้เหมือน Danganronpa แต่ตัวละครเป็นสาวน้อยเวทมนตร์ที่สวมชุดแนวโกธิค และก็ป่วยทางจิตด้วย

เนื้อเรื่องเล่าถึงโลกที่แม่มดมีตัวตนอยู่ ซึ่งแม่มดจะนำพามาซึ่งหายนะครั้งใหญ่ เด็กสาว 13 คนที่มีแนวโน้มว่าจะเป็นแม่มดถูกจับมาขังไว้ในคฤหาสน์ ตัวเอก (ผู้เล่นนั่นแหละ) ต้องพยายามตามหาว่าใครคือแม่มดกันแน่ เพื่อที่จะได้กลับไปยังโลกภายนอกอีกครั้ง ระหว่างนั้นแม่มดที่แฝงตัวอยู่ในกลุ่มเกิดคลุ้มคลั่งและฆ่าคนตาย ตัวเอกจึงต้องสืบคดีและไต่สวนจากเบาะแสและหลักฐานว่าใครคือคนร้ายกันแน่

จากขอบเขตของเกมเวอร์ชั่น Demo ถือว่าดีในระดับหนึ่ง แต่ไม่ได้ดีขนาดนั้น ยังมีข้อบกพร่องหลายจุด เช่น จำนวนตัวละครที่เยอะเกินไปจนจำไม่ไหว การแบ่งกลุ่มที่ไม่ค่อยเมคเซนส์สักเท่าไหร่ การสืบคดีที่เหมือนเกมเดาคำศัพท์มากกว่าจับพิรุธจากคำพูด และที่สำคัญคือ Bad End เยอะเกินไปจนน่ารำคาญ

ถ้าให้แนะนำ อาจจะต้องรอดูรีวิวจากคนที่เล่นเกมเวอร์ชั่นเต็มอีกรอบก่อนตัดสินใจเล่นน่าจะดีกว่า