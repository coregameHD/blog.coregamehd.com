---
title: "Rank มหาวิทยาลัย"
featuredImage: "https://res.cloudinary.com/kagamiweb/image/upload/v1746804818/blog.coregamehd.com/university-rank.jpg"
publishDate: "2022-07-09"
publish: True
categories: ["Thoughts", "Language"]
slug: "university-rank"
---


เวลามีคนมาปรึกษาเรื่องการเรียนต่อในระดับมหาวิทยาลัย ผมมักจะบอกอยู่เสมอว่าถ้าไม่ติดขัดอะไร ควรเลือกมหาวิทยาลัยที่มี rank และคุณภาพการเรียนการสอนสูงที่สุดเท่าที่เป็นไปได้

สมัยก่อนมีคำพูดว่า "เรียนที่ไหนก็เหมือนกัน" ซึ่งหากลองคิดดีๆ มันจะเหมือนกันได้อย่างไร ต่อให้เรียนสถาบันเดียวกัน คณะเดียวกัน วิชาเดียวกัน แต่อาจารย์คนละคน แค่นี้ผลลัพธ์ที่ได้ก็แตกต่างกันแล้ว

ในประเทศที่ความเหลื่อมล้ำสูงมากๆ อย่างประเทศไทย หลักสูตรการเรียนแต่ละที่มีความแตกต่างกันอย่างมาก ถ้ามีใครพยายามเปิดเผยความจริงก็จะโดนรุมด่าเละ ทั้งๆ ที่การยอมรับความจริงคือขั้นตอนแรกของการแก้ปัญหา

อย่างเช่นสายภาษาญี่ปุ่น มหา'ลัยแห่งหนึ่งมี N1-N2 เพ่นพ่านเต็มคณะตั้งแต่ยังไม่เข้าเรียนปี 1 แต่อีกแห่งเข้าไปเรียน 2 ปี พึ่งเรียนมินนะฯ เล่ม 4 จบ แถมนักศึกษายังกลุ้มใจอีกว่าจะสอบ N5 ที่เป็นระดับง่ายสุดผ่านหรือเปล่า

ต้องชื่นชมเจ้าของกระทู้ที่รู้ตัวก่อน ถ้าอยู่ในสถานการณ์ดังกล่าว ต้องเร่งมือขยันมากกว่าคนอื่นอย่างน้อย 2 เท่า หรือไม่ก็มองหาลู่ทางอื่นที่ไม่จำเป็นต้องใช้ทักษะภาษาญี่ปุ่น ถึงจะไม่ใช่เรื่องดีนัก แต่อย่างน้อยก็ดีกว่ารู้สึกตัวอีกทีตอนเรียนจบแล้วไม่มีงานทำเพราะความสามารถไม่เพียงพอ
