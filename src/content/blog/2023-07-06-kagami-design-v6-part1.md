---
title: "แนวคิดเบื้องหลังการออกแบบ Kagami Design 6.0 (ตอนที่ 1)"
featuredImage: "https://res.cloudinary.com/kagamiweb/image/upload/v1746283867/blog.coregamehd.com/kagami-design-v6-part1.jpg"
publishDate: "2023-07-05"
publish: True
categories: ["General"]
slug: "kagami-design-v6-part1"
---


แนวคิดเบื้องหลังการออกแบบ Kagami Design 6.0
ตอนที่ 1 : การออกแบบที่ดีไม่ใช่ความสวยงาม แต่เป็นการแก้ปัญหา

เป็นที่ทราบกันดีในหมู่คอนเทนต์ครีเอเตอร์ว่างานออกแบบกราฟิกมีความสำคัญอย่างยิ่ง เพราะงานกราฟิกเป็นสิ่งแรกๆ ที่ทำให้คอนเทนต์ของเราโดดเด่นท่ามกลางกระแสข้อมูลใน News Feed

เพจ Kagami ให้ความสำคัญเรื่องดีไซน์ไม่แพ้คอนเทนต์ ซึ่งงานดีไซน์เวอร์ชั่น 5.0 ที่เริ่มใช้ตั้งแต่ช่วงปลายปี 2022 พยายามทำให้ใกล้เคียง (resemble) กับเวอร์ชั่น 4.0 ของเดิมมากที่สุดเท่าที่จะเป็นไปได้ ดังนั้นแม้ว่างานกราฟิกในภาพรวมสวยงามขึ้นแต่ก็ไม่ได้แก้ไขปัญหาที่มีอยู่อะไรทั้งนั้น

ข้อผิดพลาดเล็กๆ น้อยๆ อย่างเช่นเสียพื้นที่ด้านล่างโดยเปล่าประโยชน์อาจจะพอมองข้ามได้บ้าง แต่ข้อผิดพลาดร้ายแรงคือ ***จัดลำดับ Visual Hierarchy ผิด*** องค์ประกอบที่ควรเน้นให้โดดเด่นอย่างชื่อเกมกลับถูกบดบังและถูกลดทอนความสำคัญ ส่งผลให้อ่านและทำความเข้าใจได้ยาก

ด้วยเหตุนี้ผมจึงโยนดีไซน์แบบเดิมทิ้งไปและ "คิดใหม่ทำใหม่" ออกแบบใหม่หมดจด เรียกว่า Kagami Design 6.0 โดยงานกราฟิกเวอร์ชั่นใหม่นี้จะต้องแก้ปัญหาดังต่อไปนี้

- เรียงลำดับ Visual Hierarchy ให้ถูกต้อง รูปภาพเด่นที่สุด ชื่อเกมเด่นอันดับสอง และคำอธิบายเด่นรองลงมาจากชื่อเกม
- มีเอกลักษณ์ชัดเจน ทำยังไงก็ได้ให้ผู้ติดตามเพจจดจำ CI (เช่น สีประจำเพจ ฟอนต์) ได้ ต่อให้เอาชื่อเพจออกก็ต้องรู้ว่าเป็นคอนเทนต์จากเพจอะไร
- ดีไซน์ของทั้งสองเพจ (Visual Novel และ Nihongo) ควรสอดคล้องและเป็นไปในทิศทางเดียวกัน
- ชาวต่างชาติ (คิดเป็น 8–10% ของผู้ติดตามเพจ) ที่อ่านภาษาไทยไม่ออกต้องเดาเนื้อหาได้ว่าเป็นโพสต์เกี่ยวกับอะไร
- รองรับรูปหลายอัตราส่วน (aspect ratio) ทั้งแนวตั้ง แนวนอน สี่เหลี่ยมจตุรัส
- งาน Production เบื้องหลังต้องง่ายและใช้เวลาน้อยที่สุดเท่าที่เป็นไปได้ ไม่ควรเสียเวลาหนึ่งชั่วโมงกับการตัดต่อรูป

หลังจากที่ research หาไอเดียจากเพจสายอนิเมะและเพจข่าวสารทั่วไปกว่า 50 เพจ สุดท้ายก็ได้ revision แรกออกมา ซึ่งผมจะเปิดเผยให้เห็นพร้อมเหตุผลและคำอธิบายในโพสต์ถัดไป
