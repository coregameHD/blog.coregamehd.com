---
title: "Request ของเพจ Kagami Nihongo"
featuredImage: "https://res.cloudinary.com/kagamiweb/image/upload/v1746027494/blog.coregamehd.com/kagami-nihongo-request.jpg"
publishDate: "2024-08-19"
publish: True
categories: ["Language"]
slug: "kagami-nihongo-request"
---


หนึ่งใน request ของเพจ [Kagami Nihongo](https://www.facebook.com/kagaminihongo) ที่ได้รับค่อนข้างบ่อยคืออยากให้แปลประโยคตัวอย่างในรูปประกอบ แต่ผมตอบปฏิเสธทุกรอบ สาเหตุคือแม้กระทั่งตัวผมที่เป็นคนทำคอนเทนต์ก็ไม่สามารถแปลได้

ถ้าเป็นการเรียนภาษาแบบปกติ ครูผู้สอนมักจะแต่งประโยคขึ้นมาเอง หรือไม่ก็ยกตัวอย่างประโยคจากพจนานุกรม/ตำราเรียน/corpus ซึ่งไม่มีปัญหาอะไรเพราะทุกอย่างครบถ้วนสมบูรณ์จบในหนึ่งประโยค

แต่เพจ Kagami Nihongo แตกต่างออกไป เพราะคอนเซปต์ของเพจคือการสาธิตให้เห็น (demonstrate) ว่าคำศัพท์ยากๆ ที่ออกสอบ JLPT คนญี่ปุ่นที่เป็นเจ้าของภาษาก็ใช้งานจริง

"การใช้งานจริง" ในสื่อบันเทิงอย่างเช่นเกมวิชวลโนเวลที่ไม่ได้อิงกับตำราวิชาการก่อให้เกิดปัญหาใหม่ตามมา กล่าวคือตัวละครในเกมนึกจะพูดอะไรก็พูด ทำให้ประโยคตัวอย่างมัน random มากๆ หลายประโยคไม่สามารถทำความเข้าใจได้เลยแม้แต่น้อยถ้าไม่รู้บริบทก่อนหน้าว่าตัวละครกำลังสนทนาเรื่องอะไรกันอยู่ บางรูปผมแคปรูปเก็บไว้ตั้งแต่ 3 ปีก่อน ลืมเนื้อเรื่องไปหมดแล้ว

วิธีแก้ปัญหาง่ายมาก ผมผลักภาระส่วนนี้ไปให้ผู้เรียนแทน ถ้าเข้าใจก็โอเค ถ้าไม่เข้าใจก็.... ลองศึกษาข้อมูลเพิ่มเติมเอาเองก็แล้วกัน
