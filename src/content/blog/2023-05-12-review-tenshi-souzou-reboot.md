---
title: "รีวิว Tenshi Souzou RE-BOOT! (ไม่มีสปอย)"
featuredImage: "https://res.cloudinary.com/kagamiweb/image/upload/v1746286294/blog.coregamehd.com/review-tenshi-souzou-reboot.jpg"
publishDate: "2023-05-12"
publish: True
categories: ["Visual Novel"]
slug: "review-tenshi-souzou-reboot"
---


Tenshi Souzou RE-BOOT! (天使☆騒々 RE-BOOT!) เป็นเกมใหม่ล่าสุดจาก Yuzusoft เนื้อเรื่องกล่าวถึงพระเอกเป็นจอมมารกลับชาติมาเกิดใหม่ ด้วยเหตุการณ์บางอย่าง เขาได้ความทรงจำจากชาติที่แล้วกลับมาและต้องพัวพันกับเรื่องวุ่นๆ จากต่างโลก ซึ่งทำให้ชีวิตประจำวันอันสงบสุขพลิกผันและโกลาหล (souzou; 騒々) อย่างมาก

หากพิจารณาในแง่มุมของการออกแบบตัวละครที่ Yuzusoft ช่ำชอง เกมนี้ทำได้ดีเยี่ยมเกินมาตรฐาน ทุกตัวละครมีบุคลิกชัดเจน มีเสน่ห์ดึงดูด น่ารัก แสดงสีหน้าอารมณ์หลากหลาย ให้ความรู้สึกสดใหม่ ไม่ได้เอาของเก่ามารีไซเคิลแบบค่ายมาโดะ**ปิ๊บ** และสิ่งที่สำคัญคือทุกตัวละครมีบทบาทชัดเจน แม้กระทั่งตัวประกอบอย่างคนในครอบครัวหรือเพื่อนร่วมชั้นก็มีส่วนช่วยขับเคลื่อนบทไปข้างหน้า

อย่างไรก็ตาม การจัดเรียงและนำเสนอเนื้อเรื่องยังทำได้ไม่ดีนักเพราะต้องแบ่งเวลาระหว่างโลกปัจจุบันกับต่างโลกอย่างละครึ่ง บางช่วงอธิบายข้อมูลยืดเยื้อ บางช่วงจังหวะก็เร่งรัดมากเกินไป ส่งผลให้บทดราม่าและบทรักดึงอารมณ์ของผู้เล่นได้ไม่เต็มที่

อีกประเด็นคือเนื้อเรื่องมีความลำเอียงอย่างชัดเจน รูทหลักแต่ละรูทยาวไม่เท่ากัน การเกลี่ยบทยังมีปัญหา บางตัวละครมีบทบาทมากเกินไป แย่งไฟสปอตไลท์จนตัวละครอื่นจืดจาง ผลงานก่อนหน้าอย่าง Senren Banka ที่มี 4+2 รูทเหมือนกันกระจายบทได้ทั่วถึงและครอบคลุมมากกว่า

กล่าวโดยสรุป ถ้าเป็นแฟนคลับ Yuzusoft หรือชอบเกมแนว slice of life + fantasy ที่มีดราม่าเบาๆ พอกล้อมแกล้ม (และฉากลามกที่โคตรเด็ด) เกมนี้ไม่ทำให้ผิดหวังแน่นอน แต่ถ้าไม่ใช่ มีทางเลือกอื่นที่ดีกว่า

**คะแนน:** 7/10 (หัก 1 คะแนน เพราะมี critical error ที่เอนจิ้นเกม เปิดเกมไม่ได้ เกมงบหลักล้านไม่ควรมีบั๊คแบบนี้)

**เพิ่มเติม: **ส่วนตัวคิดว่ารูทอามาเนะดีที่สุด ถ้าไม่มีรูทนี้ คะแนนหายไปเยอะเลย (พิจารณาในแง่มุมของเนื้อเรื่องเพียงอย่างเดียว ไม่นับเรื่องที่เป็นน้องสาวแท้ครั้งแรกของยูซุซอฟต์)
