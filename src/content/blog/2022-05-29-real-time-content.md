---
title: "เรื่องที่ต้องรู้ก่อนทำ Real-time content"
featuredImage: "https://res.cloudinary.com/kagamiweb/image/upload/v1746804815/blog.coregamehd.com/real-time-content.jpg"
publishDate: "2022-05-29"
publish: True
categories: ["General"]
slug: "real-time-content"
---


Real-time content คือการนำกระแสหรือความสนใจของผู้คนในสังคม ณ ขณะนั้นมาเชื่อมโยงกับแบรนด์ของเรา ทำให้เกิดเป็นคอนเทนต์ที่โดนใจ ทันสมัย และชวนให้คนแชร์ต่อ

หากทำคอนเทนต์เกาะกระแสถูกจังหวะ real-time content ทำให้ยอด engagement พุ่งทะยานเกิน 200% และได้ผู้ติดตามหน้าใหม่เพิ่มขึ้น 

แต่ในขณะเดียวกัน ถ้าทำไม่ดีก็จะกลายเป็นผลเสีย ได้ตัวเลขเพิ่มขึ้นแต่ภาพลักษณ์แย่ลง หรือใน worst-case scenario อาจโดนทัวร์ลงถล่มยับ มีแต่เสียกับเสีย

เพราะฉะนั้น ก่อนทำ real-time content ต้องพิจารณาปัจจัยต่างๆ ดังต่อไปนี้

1. จุดยืนและความเกี่ยวข้อง
บางกระแสเป็นการบังคับให้เลือกข้างท่ามกลางความขัดแย้ง ถ้าไม่เกี่ยวข้องกับเรา ไม่ตรงกับจุดยืน หรือไม่ตรงกับคุณค่าที่ยึดถือก็ไม่จำเป็นต้องฝืน รอกระแสถัดไปค่อยกระโดดลงมาเล่นก็ยังไม่สาย

2. ความเร็ว
คนที่เป็น "ผู้บุกเบิก" เริ่มจุดกระแสเป็นคนแรกๆ ของประเทศจะได้รับคำชื่นชมและได้ภาพลักษณ์ของความเป็นผู้นำ เวลาเพียงแค่หนึ่งชั่วโมงมีผลอย่างมาก เพราะกระแสมักจะไปไวยิ่งกว่าไฟไหม้กลางทุ่งนาเสียอีก ดังนั้นต้องเริ่มให้เร็วที่สุดเท่าที่จะเป็นไปได้

3. ความครีเอทีฟ
ถ้าเริ่มช้ากว่าชาวบ้านหรือมีคนอื่นเล่นไปแล้ว เราต้องอาศัยความคิดสร้างสรรค์ ทำยังไงก็ได้ให้โดดเด่นและแตกต่างกว่าคนที่เริ่มไปก่อนหน้าแล้ว มิฉะนั้นจะโดนผู้ติดตามทางบ้านด่าว่าเป็นพวกตามแห่ ก็อปชาวบ้าน และน่ารำคาญ

สุดท้าย สิ่งที่สำคัญที่สุดคือความเหมาะสม จำไว้คำเดียวสั้นๆ ว่า "ถ้าไม่ไหวก็อย่าฝืน"
