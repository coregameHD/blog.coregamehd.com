---
title: "[วิจารณ์ / ความคิดเห็น] Cafe Stella to Shinigami no Chou ไทเค็นบัง"
featuredImage: "https://res.cloudinary.com/kagamiweb/image/upload/v1746804798/blog.coregamehd.com/cafe-stella-taikenban.jpg"
publishDate: "2019-11-28"
publish: True
categories: ["Visual Novel"]
slug: "cafe-stella-taikenban"
---


พึ่งเล่นจบ ขอจดบันทึกไว้สักหน่อย

ไทเค็นบังนี้ใช้เวลาเล่นประมาณ 4-7 ชั่วโมง โดยจะลากยาวไปถึงช่วงไคลแม็กซ์ของ Common Route แล้วตัดจบทันที (ประมาณ 80% ของ Chapter 3 ได้มั้ง)

เกมนี้มีการเล่าถึงพลังพิเศษเหนือธรรมชาติ แต่ดูเหมือนว่าเนื้อเรื่องในช่วง Common Route จะไม่เน้นตรงนี้มากนัก ไม่แน่ใจว่าจะไปเล่าต่อในรูทใครสักคน หรือว่าจะซุกไว้ใต้พรมโดยไม่กล่าวถึงมันอีกเลย

การดำเนินเนื้อเรื่องค่อนข้างฉับไวในช่วงแรก หลังจากนั้นก็จะเป็นชีวิตประจำวันธรรมดาๆ เรื่อยเปื่อย มีมุกตลกสอดแทรกตลอดทั้งเกม และก็ดูเหมือนว่าจะเน้นให้ตัวละครหรี่ตา (ジト目) มากเป็นพิเศษ อาจตั้งใจให้เป็น meme บนทวิตเตอร์ก็เป็นได้

ด้านตัวละคร เกมนี้ยังเกลี่ยบทได้ไม่ค่อยดี โนโซมิบทเยอะกว่าชาวบ้านเลย คันนะที่ควรจะเป็นตัวละครหลักก็หายไปบางช่วง เมอิบทน้อยกว่าคนอื่น ส่วนตัวละครเสริมอย่างซุซุเนะและเพื่อนพระเอกกลับมีบทเยอะกว่าอย่างมีนัยยะสำคัญและส่งผลกระทบต่อเนื้อเรื่องอีกด้วย

โดยรวม เกมนี้สนุกดี และจะสนุกยิ่งขึ้นไปอีกถ้าอวยโนโซมิหรือนัตสึเมะ แต่ตอนนี้ยังบอกอะไรมากไม่ได้ ต้องรอดูเนื้อหาจริงๆ ในเกมเวอร์ชั่นเต็มอีกที
