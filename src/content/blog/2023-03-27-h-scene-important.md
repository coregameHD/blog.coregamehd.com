---
title: "ฉาก H ในเกมเอโรเกะ มีความจำเป็นหรือไม่"
featuredImage: "https://res.cloudinary.com/kagamiweb/image/upload/v1746286294/blog.coregamehd.com/h-scene-important.jpg"
publishDate: "2023-03-26"
publish: True
categories: ["Visual Novel"]
slug: "h-scene-important"
---


**ถาม:** ฉาก H ในเกมเอโรเกะ มีความจำเป็นหรือไม่
**ตอบ:** จำเป็นอย่างยิ่ง

เอโรเกะเป็นสื่อที่ไม่สามารถโฆษณาได้อย่างอิสระเสรีด้วยข้อจำกัดทางด้านกฎหมาย การโฆษณาส่วนมากมาจากการบอกเล่าปากต่อปากจากผู้เล่นจริง

ปัจจัยที่มีผลต่อการตัดสินใจซื้อเอโรเกะมีอยู่ 3 อย่าง ได้แก่
1. เกมที่น่าประทับใจ (เนื้อเรื่องดี อิ่มเอิบใจ มีฉากซึ้งชวนให้ร้องไห้)
2. เกมที่โมเอะ (ตัวละครน่ารัก ลายเส้นสวยงาม)
3. เกมที่ดูลามก (สามารถกระตุ้นอารมณ์ได้)

---

ข้อ 1 (เกมที่น่าประทับใจ) ถูกตัดสินด้วยชื่อเสียงของนักเขียนหรือผลงานก่อนหน้าของค่าย และข้อ 2 (เกมที่โมเอะ) ถูกตัดสินจากการออกแบบตัวละครและลายเส้นของนักวาดเป็นหลัก

ผู้เล่นแต่ละคนมีความชอบที่แตกต่างกัน คำพูดที่ว่า "เกมนี้ตัวละครน่ารักมาก น่าประทับใจสุดๆ" จะมีคนเชื่อเพียงแค่ครึ่งหนึ่งเท่านั้น ยังไม่สามารถโน้มน้าวใจทุกคนได้

แต่กรณีข้อ 3 เกมที่ดูลามก เช่น "ฉากกลางแจ้งเกมนี้โคตรเด็ดเลย" หรือ "หน้าอกอย่างแจ่ม" เป็นสิ่งที่**เข้าใจง่าย **ทุกคนเห็นภาพตรงกันโดยไม่ต้องพินิจพิจารณาหรือตีความเพิ่มเติม

ด้วย**ความง่าย**นี้ จึงกลายเป็นจุดขายที่ชวนให้ผู้เล่นบอกต่อและเผยแพร่ออกไปเป็นวงกว้างจนเกมนั้นกลายเป็นที่รู้จักของคนหมู่มาก 

ไม่มีใครสนใจคำพูดที่เป็นนามธรรมและ**เข้าใจยาก**อย่างเช่น "ภาพสวย เนื้อเรื่องดี น่าประทับใจ" หากค่ายเกมไหนทู่ซี้ผลิตเกมที่เข้าใจยาก ต่อให้เขียนเนื้อเรื่องได้ล้ำเลิศแค่ไหนหรือภาพสวยแค่ไหนก็ตาม สุดท้ายทุกอย่างจะสะท้อนกลับมาที่ใบสรุปยอดขายตอนสิ้นเดือน

นี่แหละ เรื่องจริงที่น่าเศร้าของวงการที่เต็มไปด้วยความสิ้นหวัง
