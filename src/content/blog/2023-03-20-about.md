---
title: "About us"
featuredImage: "/src/assets/images/background4.webp"
publishDate: "2023-03-19"
publish: True
categories: ["General"]
slug: "about"
---


**ปกิณกะ** /ปะ-กิน-นะ-กะ/
(*คำวิเศษณ์)*
เบ็ดเตล็ด, เรี่ยราย, เล็ก ๆ น้อย, คละกัน, (มักใช้ประกอบหน้าศัพท์) เช่น ปกิณกคดี.

**ปกิณกะคางามิ (Miscellaneous of Kagami)** เป็นเว็บบล็อกที่รวบรวมเรื่องราวจิปาถะตามใจผู้เขียนที่ใช้นามแฝงบนโลกอินเทอร์เน็ตว่า coregameHD หรือที่รู้จักกันในฐานะแอดมินเพจ [Kagami Visual Novel](https://www.facebook.com/kagamivisualnovel) และ [Kagami Nihongo](https://www.facebook.com/kagaminihongo/)

บทความทั้งหมดแบ่งออกเป็น 4 ประเภทใหญ่ ดังนี้

1. **General** เรื่องทั่วไปไม่สังกัดหมวดหมู่ เช่น คำแนะนำ องค์ความรู้ใหม่ รวมถึงเรื่องที่ได้พบเจอในชีวิตประจำวัน
2. **Language** ประเด็นเกี่ยวกับภาษา(โดยเฉพาะภาษาญี่ปุ่น) ทฤษฎีการแปล ภาษาศาสตร์ และความเป็นมนุษย์
3. **Thoughts** บทความแสดงทรรศนะ ความคิดเห็นที่เกิดจากประสบการณ์ที่สั่งสมเป็นระยะเวลายาวนานหลายปี หรือบางทีอาจจะเป็นตลอดทั้งชีวิตของผมเลยก็ได้
4. **Visual Novel** ทุกเรื่องเกี่ยวกับเกมวิชวลโนเวลและเอโรเกะ

ทุกบทความที่ผมเขียนเปรียบเสมือนจุดเล็กๆ ที่เป็นเอกเทศแยกจากกัน อาจจะมีสาระหรือไม่มีก็ได้ แต่เมื่อนำมารวมกัน จุดเหล่านี้สามารถเชื่อมโยง connect the dot กลายเป็นกระจกเงา (คางามิ) ที่สะท้อนตัวตนของผมรวมถึงผู้อ่าน ทำให้ได้รับแง่คิดใหม่ เปิดโลกทัศน์ใหม่ เห็นมุมมองที่ไม่เคยเห็นมาก่อน รวมทั้งเป็นโอกาสใหม่ที่นำพาไปสู่ความเป็นไปได้ไม่มีที่สิ้นสุด

ปล. ปกิณกะคางามิแปลเป็นภาษาญี่ปุ่นว่า Kagamiの雑記ブログ

---

### เกี่ยวกับผู้เขียนบล็อก

ใช้นามแฝงบนโลกอินเทอร์เน็ตว่า **coregameHD** ปัจจุบันเป็นแอดมินผู้ดูแลเพจ Kagami Visual Novel และ Kagami Nihongo สนใจเกี่ยวกับเกมวิชวลโนเวล ภาษาญี่ปุ่น เทคโนโลยี และความเป็นมนุษย์ 

.........

ตอนเด็กชอบเล่นดินน้ำมัน ใฝ่ฝันอยากเป็นนักปั้นมืออาชีพ ปัจจุบันทำได้เพียงปั้นน้ำเป็นตัว เรียนจบวิศวะคอมฯ จากมหาวิทยาลัยในกลุ่ม 8 เกียร์ ทำงานเป็นโปรแกรมเมอร์ (Back-end web developer) ตรงสายงานตามที่เรียนมา

ครั้งหนึ่งในอดีต ผมได้รู้จักเกมวิชวลโนเวลโดยบังเอิญ ผมอยากเล่นเกมนั้นมากแต่ติดปัญหาตรงที่ผมอ่านภาษาญี่ปุ่นไม่ออก ในช่วงนั้นผมมีแค่สองทางเลือก ー ไม่ต้องเล่น หรือ เรียนภาษาญี่ปุ่น

ผมเลือกเรียนภาษาญี่ปุ่นแต่ทางบ้านไม่สนับสนุนแม้แต่น้อย ด้วยเหตุนี้ผมจึงไม่เหลือทางเลือกอื่นนอกจากเรียนด้วยตัวเอง 100% โดยไม่มีครูสอน 

แน่นอนว่าการเรียนภาษาที่ขึ้นชื่อว่ายากเป็นอันดับต้นๆ ของโลกไม่ใช่เรื่องง่าย แต่ความพยายามตลอดระยะเวลา 4 ปีไม่เคยทรยศใคร ในที่สุดผมก็สอบ JLPT N2 ผ่าน และสามารถเล่นเกมวิชวลโนเวลภาษาญี่ปุ่นได้ตามที่เคยใฝ่ฝันไว้ (ปัจจุบันสอบ N1 ผ่านแล้ว)

ผมรู้ดีว่าการเรียนภาษาญี่ปุ่นไม่ใช่เรื่องง่ายและไม่มีทางกลายเป็นเรื่องง่าย ด้วยเหตุนี้ผมจึงเปิด[เพจ Kagami Nihongo](https://www.facebook.com/kagaminihongo/) เพื่อสอนภาษาญี่ปุ่นจากการใช้งานจริงในเกมและอนิเมะ ไม่ใช่แบบฝึกหัดหรือตำราที่น่าเบื่อ รวมทั้ง[เพจ Kagami Visual Novel](https://www.facebook.com/kagamivisualnovel) เพื่อโปรโมทและเผยแพร่เกมวิชวลโนเวลให้เป็นที่รู้จักมากขึ้น

**เพิ่มเติม:** ถ้าอยากรู้จักผมมากกว่านี้ อ่านเพิ่มเติมได้ที่บทความ [เหตุผลที่ผมเรียนภาษาญี่ปุ่น และเกมที่เปลี่ยนชีวิตผมไปตลอดกาล]

### ช่องทางติดต่อ

ทุกท่านสามารถติดต่อผมได้ผ่านทางหลังไมค์ (inbox) เพจไหนก็ได้ แอดมินเพจมีเพียงแค่ผมแค่คนเดียวเท่านั้น

- Website - [https://coregamehd.com](https://coregamehd.com)
- Blog - [https://blog.coregamehd.com]
- Facebook - [https://facebook.com/coregameHD](https://facebook.com/coregameHD)
- Twitter - [https://twitter.com/coregameHD](https://twitter.com/coregameHD)
- Github - [https://github.com/coregameHD](https://github.com/coregameHD)
- Email - contact [at] coregamehd.com
