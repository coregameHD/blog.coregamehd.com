---
title: "ปืนของเชคอฟ (Chekhov’s Gun)"
featuredImage: "https://res.cloudinary.com/kagamiweb/image/upload/v1746283870/blog.coregamehd.com/chekhovs-gun.webp"
publishDate: "2023-11-13"
publish: True
categories: ["General"]
slug: "chekhovs-gun"
---


นิยายและเกมวิชวลโนเวลที่สนุก เร้าใจ น่าติดตาม มักประกอบด้วยเนื้อเรื่องที่ผิดคาดไปจากสิ่งที่ผู้อ่านคาดเดาไว้จากตอนแรก

โดยมากมักเป็นเซอร์ไพรส์ที่ทำให้ผู้อ่านต้องอุทานว่ามันมีแบบนี้ด้วยเหรอเนี่ย หรือไม่ก็นึกไม่ถึงเลยว่าคนดีแบบนี้จะเป็นคนร้ายตัวจริง ซึ่งหนึ่งในหลักการที่พบได้บ่อยคือ "ปืนของเชคอฟ"

---

ปืนของเชคอฟ (Chekhov’s Gun) เป็นทฤษฎีการเล่าเนื้อเรื่องที่กล่าวไว้ว่าทุกรายละเอียดของงานเขียนต้องมีความสำคัญ รายละเอียดใดก็ตามที่ไม่สำคัญควรถูกกำจัดทิ้งไปจากงานเขียน

ยกตัวอย่างเช่น ถ้าฉากแรกบรรยายว่าแขวนปืนไว้บนผนัง ฉากต่อมาปืนกระบอกนั้นต้องลั่นไกใส่ใครสักคน หากปืนกระบอกนั้นไม่ถูกนำมาใช้งานเลยแม้แต่น้อยก็ไม่ควรแขวนปืนไวตั้งแต่แรก

---


แม้ว่าปืนของเชคอฟ (Chekhov’s Gun) มีคำว่าปืนอยู่ แต่ก็ไม่ได้จำกัดว่าต้องเป็นปืนหรืออาวุธเท่านั้น ปืนของเชคอฟสามารถเป็นอะไรก็ได้ อาจเป็นเชือก แมวน้ำ เครื่องราง จดหมายจากคุณยาย รหัสลับ บทเพลง ฯลฯ

เรื่องสำคัญคือปืนของเชคอฟจะมีตัวตนอยู่ในเนื้อเรื่องเสมอ มีความโดดเด่นแต่ไม่โจ่งแจ้ง เป็นสิ่งที่ผู้อ่านไม่ทันฉุกคิดและไม่ทันสังเกตเห็น กล่าวอีกนัยหนึ่งก็คือดูเหมือนเป็นของที่ไม่สำคัญแต่กลับมีความสำคัญอย่างยิ่ง

ด้วยเหตุนี้ หากคิดจะใส่รายละเอียดเข้ามาในเนื้อเรื่อง ลองคิดให้ถี่ถ้วนก่อนว่าพร้อมที่จะลั่นไกปืนกระบอกนั้นหรือไม่

ว่าแต่ไม้เบสบอลที่อยู่บนภาพหน้าปก[เกม Kimi to Kanojo to Kanojo no Koi.](https://vndb.org/v7738) มีไว้ทำไมกันนะ สงสัยตัวละครในเรื่องชอบเล่นกีฬาเบสบอลแน่เลย
