---
title: "ความคิดเห็นที่มีต่อ iPhone 17 (Part2)"
featuredImage: "https://res.cloudinary.com/kagamiweb/image/upload/v1758634688/blog.coregamehd.com/iphone17-opinion-part2.jpg"
publishDate: "2025-09-22"
publish: true
categories: ["General"]
slug: "iphone17-opinion-part2"
---

ผมไปลองจับ iPhone 17 Series เครื่องจริงทุกรุ่นทุกสีที่หน้าร้านแล้ว ผลปรากฎว่าแตกต่างจากสิ่งที่คิดไว้ตอนดูรูปในเน็ตอย่างมาก

■ iPhone 17 Pro / Pro Max
- ตอนแรกผมคิดว่าสีขาว (สี Silver นั่นแหละ) สวยสุด แต่พอไปดูเครื่องจริงกลับกลายเป็นว่าสีน้ำเงินสวยที่สุด เพราะว่าบริเวณฝาหลังตรงโลโก้แอปเปิ้ลเป็นสีขาวแบบขาวจั๊วะ ไม่ใช่ไล่เฉดสีเงินแบบในรูป ในขณะที่สีน้ำเงินเรียบเนียน ดูหรูหรามากกว่า
- แม้ผมคิดว่าสีน้ำเงินสวยที่สุด แต่ถ้าจะซื้อจริงๆ ก็คงเลือกสีขาวเพราะเป็นสีโทนสว่าง ใส่เคสได้ง่ายกว่า ปีนี้มีเคสสวยๆ ให้เลือกเพียบเลย
- สีส้มโดดเด่นสะใจมาก เหมาะกับคนที่มีนาฬิกา Watch Ultra สีส้ม แต่ส่วนตัวผมไม่กล้าใช้สีนี้ ตัดทิ้งทันที
- เรื่องที่อยากติคือวัสดุตัวเครื่อง พอถือในมือแล้วรู้สึกไม่ค่อยพรีเมี่ยมสมราคามือถือเรือธงสักเท่าไหร่ ถ้าปรับปรุงได้จะดีมาก

■ iPhone Air
- พึ่งสังเกตว่าแอปเปิ้ลเรียกมือถือรุ่นนี้ว่า iPhone Air เฉยๆ ไม่ใช่ iPhone 17 Air
- เป็นรุ่นที่ผิดคาดมาก ตอนดูภาพในเน็ตรู้สึกเฉยๆ แต่พอได้ถือในมือแล้วรู้สึกพรีเมี่ยมสุดๆ ยิ่งกว่ารุ่น Pro แถมยังสวยทุกสีเลย ชอบมาก
- ตัวเครื่องบางเฉียบ ส่วนความเบาไม่รู้เพราะร้านคล้องสายล็อคไว้ น่าจะเบาแหละ
- เรื่องแบตเตอรี่พอยอมรับได้ แต่เรื่องกล้องไม่ไหวจริงๆ มือถือราคาสี่หมื่นแต่มีกล้องตัวเดียว บ้าไปแล้ว ผมอยากให้ใส่กล้องมาสัก 2 ตัวเพราะใช้กล้อง Ultrawide บ่อยพอสมควร
- ราคาเปิดตัวในไทย 39,900 บาทแพงไป ถ้าตั้งราคาสัก 34,900 บาทจะน่าสนใจมาก

■ iPhone 17
- ปีนี้จัดเต็ม เลิกกั๊กสเปคหลายอย่าง ให้หน้าจอขนาด 6.3" 120Hz และกล้องหน้าเหมือนรุ่นโปร แถมยังให้ความจุเพิ่มเป็น 256GB ในราคาเท่าเดิม 29,900 บาท เรียกได้ว่าน่าสนใจอย่างยิ่ง
- ความแตกต่างระหว่างรุ่นธรรมดากับรุ่นโปรเริ่มน้อยลง กลายเป็นว่าคนธรรมดาแทบไม่มีความจำเป็นต้องขยับไปรุ่นโปร ซื้อรุ่นนี้ก็เพียงพอแล้ว
- สีตัวเครื่องถ้าไม่นับขาวกับดำ ผมคิดว่าสีเขียวสวยสุด เป็นเฉดสีเขียวที่ดูดีผิดคาด

โดยรวมผมคิดว่ารุ่นที่ให้ความรู้สึกว้าวที่สุดคือ iPhone 17 ธรรมดา เพราะมีทุกอย่างครบครันในราคาที่เหมาะสม ฝั่งแอนดรอยด์อย่าง Samsung S25 ดูจืดสนิทไปเลย 

ถ้าทุกอย่างตรงตามข่าวลือ ต่อให้เป็น Samsung S26 Pro ก็สู้ไม่ได้ และถ้ายังเป็นแบบนี้ต่อไป ปีหน้าผมอาจจะพิจารณาย้ายกลับไปใช้ iPhone 18