---
title: "ตัวละครโปรดใน LimeLight Lemonade Jam"
featuredImage: "https://res.cloudinary.com/kagamiweb/image/upload/v1757243330/blog.coregamehd.com/favorite-character-lllj.jpg"
publishDate: "2025-09-04"
publish: true
categories: ["General"]
slug: "favorite-character-lllj"
---

[เมื่อวาน](https://blog.coregamehd.com/preview-lllj)ผมเกริ่นไว้ว่าผมไม่ได้ชอบตัวละครในเกม LimeLight Lemonade Jam (ライムライト・レモネードジャム) มากเป็นพิเศษ ไม่มีนางเอกคนไหนที่ทำให้ผมรู้สึกว้าวเลยแม้แต่คนเดียว แต่ถ้าให้เลือกหนึ่งคน ผมขอเลือกนายูกะ (หัวม่วง)

ก่อนเล่นเกมนี้ผมคิดไว้ว่ามิกุ (หัวขาว) น่าสนใจสุด แต่พอได้ลองเล่นก็พบว่าเสียงพากย์ไม่ตรงกับที่จินตนาการไว้ ไม่ใช่ว่าพากย์ห่วย เพียงแต่ผมวาดภาพในหัวไว้ว่าเธอควรจะมีน้ำเสียงที่หนักแน่นและเด็ดเดี่ยว ไม่ใช่นุ่มนวลเหมือนเสียงพากย์ของนานามิในเกม Riddle Joker

ในทางกลับกัน นายูกะ นางเอกรองที่ผมไม่ได้เหลียวแลตั้งแต่แรกกลับมีความโดดเด่นอย่างน่าประหลาดใจ แม้เป็นพี่สาวไม่แท้แต่ก็คอยให้คำปรึกษาพระเอก แถมยังเป็นคนที่ทำให้พระเอกเริ่มเล่นเบสอีกด้วย แสดงว่าต้องมีเนื้อเรื่องที่เป็นแก่นสารอะไรสักอย่างแน่นอน