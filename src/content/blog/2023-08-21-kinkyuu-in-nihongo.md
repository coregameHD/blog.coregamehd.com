---
title: "ความย้อนแย้งของคำว่าฉุกเฉินในภาษาญี่ปุ่น"
featuredImage: "https://res.cloudinary.com/kagamiweb/image/upload/v1746283869/blog.coregamehd.com/kinkyuu-in-nihongo.jpg"
publishDate: "2023-08-20"
publish: True
categories: ["Language", "Visual Novel"]
slug: "kinkyuu-in-nihongo"
---


SPOIL: เปิดเผยเนื้อหาเกม Kin'iro Loveriche รูท Reina

เนื้อหาเหมาะสำหรับผู้ที่มีอายุ 18 ปีขึ้นไป

เกม Kinkoi รูทเรนะเปิดฉากด้วยก้านไม้หอมที่มีสรรพคุณกระตุ้นอารมณ์ทางเพศ เรนะเผลอสูดดมกลิ่นไม้หอมเข้าจนทนไม่ไหว สุดท้ายเผลอมีอะไรกันกับพระเอกโดยไม่ได้ตั้งใจ

หลังจากที่เรนะและพระเอกสร่างเมาจากฤทธิ์ไม้หอม ทั้งสองคนกระอักกระอ่วนใจ ทำอะไรไม่ถูก กลายเป็นความสัมพันธ์สลับซับซ้อน (Complicated Relationship) เพื่อนก็ไม่ใช่ แฟนก็ไม่ใช่ เซ็กส์เฟรนด์ก็ไม่ใช่ Friend with Benefit ก็ไม่ใช่อีก ซึ่งเกมจะเล่นปมปัญหาเรื่องสมดุลความเป็นเพื่อนสั่นคลอนจากความสัมพันธ์ที่ไม่มีชื่อเรียกนี้

---

หนึ่งในเรื่องที่ผู้เล่นเกมชาวต่างชาติอาจไม่ทราบคือ ประเทศญี่ปุ่นไม่สามารถเดินดุ่มๆ ไปซื้อยาคุมฉุกเฉินตามร้านขายยาแบบประเทศไทยได้ ต้องมีใบสั่งจากแพทย์เท่านั้น ซึ่งเป็นอะไรที่ลักลั่นย้อนแย้งมากๆ ชื่อก็บอกอยู่ว่าฉุกเฉิน (緊急; emergency) แต่ทำไมต้องถ่อสังขารไปให้แพทย์ตรวจก่อนด้วยล่ะ

จากเหตุการณ์ในเกม เรนะต้องรีบหายาคุมฉุกเฉินโดยด่วน ซึ่งเกมพยายามแถ เอ๊ย อธิบายว่าเนื่องจากโรงเรียนโนเบิลเป็นโรงเรียนชั้นสูง จึงมียาคุมฉุกเฉินเกรดพรีเมี่ยมที่กินแล้วไม่มีผลข้างเคียงอยู่ ปมปัญหานี้จึงกลายเป็น plot convenience ที่ถูกคลี่คลายได้อย่างง่ายดาย

ปล. ปัจจุบันคนญี่ปุ่นกำลังปรับแก้กฎหมายให้ซื้อยาคุมฉุกเฉินตามร้านขายยาทั่วไปได้โดยไม่ต้องใช้ใบสั่งจากแพทย์ ไม่รู้ว่าแก้ไขสำเร็จแล้วหรือยัง
