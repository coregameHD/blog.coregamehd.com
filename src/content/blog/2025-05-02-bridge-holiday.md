---
title: "วันฟันหลอ"
featuredImage: "https://res.cloudinary.com/kagamiweb/image/upload/v1755266192/blog.coregamehd.com/bridge-holiday.jpg"
publishDate: "2025-05-02"
publish: true
categories: ["General"]
slug: "bridge-holiday"
---

หนึ่งในเรื่องที่คนอื่นไม่ชอบแต่ผมชอบคือ "วันฟันหลอ"

วันฟันหลอ หมายถึง วันที่เป็นช่องว่างระหว่างวันทำงานและวันหยุด ยกตัวอย่างเช่นวันจันทร์-อังคาร-พุธทำงานตามปกติ วันพฤหัสบดีเป็นวันหยุดพิเศษ แต่วันศุกร์ยังต้องกลับมาทำงานตามปกติอีกหนึ่งวันเพราะไม่ใช่วันหยุด

คนส่วนมากคิดว่าเรื่องอะไรจะต้องกลับมาทำงานด้วย ลาหยุดดีกว่า ลาแค่วันเดียวได้วันหยุดพักผ่อนติดกันตั้ง 4 วัน จะไปเที่ยวก็ได้ หรือจะนอนเล่นอยู่บ้านก็ได้ สบายสุดๆ

แต่ผมมองมุมกลับ ถ้าไม่ได้ไปเที่ยวต่างประเทศหรือกลับต่างจังหวัด ผมจะอยู่ทำงานวันฟันหลอเสมอ เพราะว่าคนอื่นในออฟฟิศเขาลาหยุดกันหมด คนน้อยดี ทำงานสบายขึ้นเยอะเลย เอาง่ายๆ แค่ขึ้นรถไฟฟ้าก็เห็นแล้วว่าคนน้อยกว่าปกติ ไม่แออัดเหมือนทุกวัน