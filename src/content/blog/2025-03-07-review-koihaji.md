---
title: "รีวิว Ren'ai, Hajimemashite"
featuredImage: "https://res.cloudinary.com/kagamiweb/image/upload/v1752238686/blog.coregamehd.com/review-koihaji.jpg"
publishDate: "2025-03-07"
publish: true
categories: ["Visual Novel"]
slug: "review-koihaji"
---

ตอนนี้เล่น Ren'ai, Hajimemashite (恋愛、はじめまして) จบแล้ว แม้จะมีหลายจุดที่ผมไม่ค่อยชอบ แต่ก็เป็นเกมที่สนุกและเพลิดเพลินสมกับเป็น ASa Project

ถ้าให้พูดแบบตรงไปตรงมา เกมนี้คือเกมกลางๆ ที่ไม่ได้โดดเด่นเป็นพิเศษ ไม่ได้ทดลองคอนเซปต์แปลกใหม่แบบ Koibana Ren'ai และก็ไม่ได้หลุดกรอบแบบ Futamata Ren'ai ถ้าจะบอกว่าเป็นเกมของอาสะโปรฯ ก็พูดได้เต็มปากว่านี่แหละเกมค่ายอาสะโปรฯ ขนานแท้

พระเอกของเรื่องเป็นพวกมืดมน (陰キャ) ใช้ชีวิตไปวันๆ จนกระทั่งได้พบกับนางฟ้าที่คอยให้คำแนะนำและเปลี่ยนแปลงชีวิตไปในทางที่ดีขึ้น กล้าทำสิ่งใหม่ ลองเข้าสังคมและพบปะสังสรรค์กับคนอื่น จนได้เจอกับนางเอกที่มีความพิลึกพิลั่น (idiosyncrasy) ไม่สิ... มีเอกลักษณ์เฉพาะตัวไม่มากก็น้อย

ในภาพรวม เกมนี้ถ่ายทอดแนวความคิดว่าถ้าอยากให้ชีวิตเปลี่ยนแปลงก็ต้องเริ่มจากการเปลี่ยนแปลงตัวเองได้ดี ตบมุกกระจายตลอดทั้งเกม ที่สำคัญคือแอบซ่อนเนื้อเรื่องที่เป็นแก่นสารไว้ด้วย ถ้าจะให้ติก็คงเป็นเพลงประกอบที่ราบเรียบเกินไป ภาพฉากหลังที่เอาของเก่ามาใช้เยอะมาก และเนื้อเรื่องที่สั้นไปนิดนึง คาดว่าน่าจะกั๊กไว้สำหรับแฟนดิสก์ในอนาคต