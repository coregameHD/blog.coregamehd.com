---
title: "ความน่าเบื่อ (Boredom)"
featuredImage: "https://res.cloudinary.com/kagamiweb/image/upload/v1746028263/blog.coregamehd.com/boredom-in-vn.jpg"
publishDate: "2024-04-08"
publish: True
categories: ["Thoughts", "Visual Novel"]
slug: "boredom-in-vn"
---


เกมวิชวลโนเวลสมัยก่อนมักมีฉากพูดคุยเรื่อยเปื่อย สนทนาเรื่องไม่เป็นเรื่อง ไม่มีแก่นสาร ข้อสรุป หรือสาระใดๆ ทั้งสิ้น สาเหตุคือ “ความน่าเบื่อ (boredom)” เป็นเรื่องปกติในชีวิตประจำวัน

เนื่องจากเทคโนโลยีที่ยังไม่ได้ก้าวหน้ามากนัก ทำให้คนเรามีเวลาว่างระหว่างรอคอยสิ่งต่างๆ มากมาย โดยเวลาว่างเหล่านี้บีบบังคับให้เราต้องอยู่เฉยๆ และคิดนู่นนั่นนี่ไปพลางๆ

ปัจจุบันเรามีสุดยอดเทคโนโลยีที่ทำให้รับรู้ข่าวสารทั่วทั้งโลกติดตัวอยู่เสมอ ทุกครั้งที่มีเวลาว่างแม้เพียงไม่กี่วินาที เรามักจะหยิบโทรศัพท์มือถือขึ้นมาเล่น เชื่อมต่อกับคนอื่นและรับรู้พลวัตของสังคมตลอดเวลา ทำให้การพูดคุยเรื่อยเปื่อยกลายเป็นเรื่องยุ่งยากน่ารำคาญที่รบกวนจิตใจ

ด้วยเหตุนี้เนื้อเรื่องเกมวิชวลโนเวลในยุคปัจจุบันจึงต้องมีความน่าสนใจตลอดเวลา ถ้าจะพูดคุยก็ต้องมีคุยอย่างมีสาระ มีประเด็นที่ชัดเจน หรือไม่ก็เล่นมุกตลกโปกฮาไปเลย ฉากพูดคุยเรื่องสัพเพเหระสารทุกข์สุขดิบทั่วไปเริ่มกลายเป็นของล้าสมัยที่หายากขึ้นเรื่อยๆ
