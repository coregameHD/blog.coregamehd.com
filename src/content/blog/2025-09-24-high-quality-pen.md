---
title: "ซื้อปากกาดีๆ ไปเลย"
featuredImage: "https://res.cloudinary.com/kagamiweb/image/upload/v1759218569/blog.coregamehd.com/high-quality-pen.jpg"
publishDate: "2025-09-24"
publish: true
categories: ["General"]
slug: "high-quality-pen"
---

หนึ่งในสิ่งที่ผมงกไม่เข้าเรื่องและพึ่งมาค้นพบในภายหลังว่ารู้งี้ซื้อนานแล้วก็คือ "ปากกา"

สมัยก่อนตอนที่เป็นเด็กนักเรียน ผมใช้แต่ปากกาที่แจกฟรีตามบูธกิจกรรมหรือไม่ก็ซื้อปากกายี่ห้อ Lancer ลายเกลียวแท่งละ 5 บาท ไม่เคยซื้ออะไรแพงกว่านั้นเพราะคิดว่ามันก็คือปากกาเหมือนๆ กัน ใช้งานได้ก็พอ นิสัยนี้ติดตัวมาจนถึงวัยทำงาน เบิกปากกาบริษัทอย่างเดียว ไม่เคยซื้อเอง

จนกระทั่งผมได้ไปลองใช้ปากกายี่ห้อ Uni Jetstream กับ Zebra ของเพื่อนร่วมงาน ผมถึงได้รู้ว่าปากกาคุณภาพดีมันเป็นแบบนี้นี่เอง เขียนลื่น เส้นคมชัดสม่ำเสมอ น้ำหมึกไม่เปื้อนเลอะมือแบบปากกาเจลราคาถูก และที่สำคัญคือทำให้ลายมือสวยขึ้นด้วย

หลังจากนั้นผมก็โละปากกาเก่าๆ ในบ้านไปให้คนรู้จักที่เป็นพยาบาล (เพราะหมอชอบขโมยปากกา) แล้วก็ซื้อแต่ปากกาดีๆ ไว้ใช้งาน ต่อให้แท่งละ 50 บาทก็คุ้มราคา คุณภาพชีวิตดีขึ้นเยอะ