---
title: "SSD ราคาถูก vs ราคาแพง"
featuredImage: "https://res.cloudinary.com/kagamiweb/image/upload/v1751108257/blog.coregamehd.com/cheap-vs-expensive-ssd.jpg"
publishDate: "2025-01-08"
publish: true
categories: ["General"]
slug: "cheap-vs-expensive-ssd"
---

ปลายปีที่แล้วผมได้คูปองส่วนลดแต่ไม่รู้จะซื้ออะไร เลยซื้อ SSD ที่ขึ้นชื่อว่าดีที่สุดอันดับต้นๆ ในตลาดมาลองใช้แทนอันเก่า หลังจากที่ทดลองใช้งานจริงประมาณ 2 เดือนก็ได้คำตอบว่า SSD ของถูกกับของแพงต่างกันอย่างไร

ซ้าย (ของเก่า): Teamgroup MP44L 2TB ราคาสามพันกว่าๆ
ขวา (ของใหม่): Samsung 990 Pro 2TB ราคาเจ็ดพันห้า

SSD สองรุ่นนี้ต่างกันอยู่แล้ว ไม่ว่าจะมองจากมุมไหน Samsung ดีกว่าเยอะเลย ทั้งคุณภาพชิป ความเร็ว ความทนทาน การรับประกัน ฯลฯ เอาง่ายๆ แค่ความสวยงามก็กินขาดแล้ว

ถ้าวัดจากการใช้งานจริงแบบ real world โดยไม่อิงสเปคกระดาษหรือผล benchmark ใดๆ ทั้งสิ้น ผมค้นพบว่ามันก็ต่างกันอยู่ดี เพียงแต่ไม่ได้ต่างกันมากขนาดนั้น

สิ่งที่แตกต่างกันอย่างชัดเจนคือ SSD ของถูกเวลาก๊อปไฟล์เยอะๆ พอถึงจุดหนึ่งแล้วความเร็วจะตก แต่ของแพงไม่มีปัญหานี้เลย ความเร็วคงที่ตลอดระยะ  นิ่งเป็นเส้นตรงไม่มีดรอปลง นอกนั้นแทบไม่รู้สึกถึงความแตกต่าง เปิดคอมเร็วขึ้นหนึ่งวินาทีแล้วไง?

เมื่อพิจารณาจากราคาค่าตัว ผมคิดว่าซื้อ SSD ราคาถูกก็เพียงพอแล้ว เลือกยี่ห้อดีๆ หน่อย จากนั้นนำเงินส่วนต่างที่เหลือไปเติมอุปกรณ์อื่น คุ้มกว่าเยอะเลย