---
title: "พรีวิว Happy Route o Owarasete"
featuredImage: "https://res.cloudinary.com/kagamiweb/image/upload/v1771653623/blog.coregamehd.com/preview-happy-route-o-owarasete.jpg"
publishDate: "2026-02-16"
publish: true
categories: ["Visual Novel"]
slug: "preview-happy-route-o-owarasete"
---

ในที่สุดผมก็เจอว่าที่เกมเทพที่ตามหามานาน แนวนี้หายากมากเลย ไม่ค่อยได้เห็นวิชวลโนเวลที่ใช้เมต้าฟิกชั่น (Metafiction) เป็นแก่นหลักของเกมสักเท่าไหร่

Happy Route o Owarasete
ハッピールートを終わらせて

ตัวเอกของเรื่องมีพลังพิเศษที่สามารถมองเห็นตัวเลือก (Choice) ซึ่งตัวเลือกบางส่วนไม่สามารถเลือกได้เพราะถูกคำสาปปิดผนึกไว้ และตัวเลือกที่เหลืออยู่ล้วนนำพาไปสู่หายนะ (Bad End) เราในฐานะผู้เล่นต้องร่วมมือกับตัวละครในเกมเพื่อปลดผนึกคำสาปและนำพาตัวละครไปสู่ตอนจบที่งดงาม (Happy End) ให้ได้

จุดเด่นของเกมนี้คือตัวละครในเกมรับรู้ถึงการมีอยู่ของผู้เล่น ตระหนักได้ว่าผู้เล่นคอยเฝ้าดูอยู่ โดยตลอดเวลาที่เล่นเกมนี้ตัวละครในเกมจะสื่อสารและพูดคุยกับเรา (ผู้เล่น) โดยตรง ไม่ใช่ตัวละครในเกม

เท่าที่ลองเล่นบทแรก ผมคิดว่าเกมนี้เล่นยากพอสมควรเพราะคำพูดค่อนข้างกำกวม ต้องตีความว่าตัวละครกำลังคุยกันเองหรือคุยกับผู้เล่นที่อยู่หลังหน้าจอ อีกทั้งผู้เล่นจำเป็นต้องเข้า Bad End ไปเก็บข้อมูล แล้วค่อยใช้กลไกความทรงจำ (Flowchart) เพื่อย้อนกลับไปแก้ไขเหตุการณ์ในอดีตก่อนหน้า